De propagatione civitatis Romanae. 373

quae iure suffragii et honorum contineretur. Nam duo haec,
ut, qui optimum ius suffragii haberet, idem ad honores curules
senatumque admitteretur, inter se coniuncta erant, sed cum
extincta libertate populi comitia sublata vel ad inanem speciem
redacta essent, periit scilicet ius suffragii relictumque est,
quod solum apud scriptores posteriores commemorari videmus
ius honorum. Deinde hunc morem Romanorum perpetuum
observavimus, ne cui omnino optimum ius Quiritium tribuerent3
neminem, qui extra civitatem natus esset, dignum iudicabant,
qui ad tribus, ad senatum, ad summos reipublicae honores
admitteretur. Itaque novi cives in hoc genere simillimi sunt
libertinis, qui quod ius in comitiis habuerint, nunc non exa-
minabo, sed certe nec ad parem cum ceteris civibus tribuum
communionem, nec ad senatum perveniebant. Verum ut liber-
tinorum filii ab optimo Quiritium iure nihil discrepant, ita
eorum, qui in civitatem recepti sunt, posteri ad suffragia atque
ad honores rite admitti poterant. Haec lex adeo certa fuit,
ut Romani semel tantum bello ac necessitate coacti ab ea desci-
verint nec cesserint nisi gradu quodam alio civitatis inter-
posito. Iam gradus, per quos civitas Romana per orbem ter-
rarum totumque imperium propagata est, apparent. Nam
primum proximis oppidis, sive ea suos magistratus retinebant
sive a praefectis Roma missis regebantur, privata civitatis
commoda concessa sunt extiteruntque municipia, quae paulatim
ad optimum ius Quiritium pervenerunt3 tum ex foedere Latino
nata est Latinitas, qua plurimis privata civium iura obtigerunt,
eademque liberalissime aliorum populorum Italicorum princi-
pibus tributa sunt. Deinceps subito una necessitate maximae
Italiae parti cum magna reipublicae perturbatione optimum
Quiritium ius expressum addiditque fere dictator Caesar, quic-
quid intra Alpes eo caruerat. Substitit in his finibus Augusti
prudentia, nisi quod vetere more, qui olim in coloniis Romanis
condendis observatus erat, Italicis hominibus extra ltaliam
deductis suuni ius servavit.. Qua severitate ne provincialium
hominum animi ab imperio abalienarentur, imperatorum sa-
pientia cautum est, ex quibus Caligula Siciliam et Narbonenâ€”
sem Galliam, Claudius comatam Galliam, Vespasianus Hispa-

