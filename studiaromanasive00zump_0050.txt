38 De Gallia Romanorum provincia.

aliquid sancire poterat. Etenim Transpadana Gallia, quae dici
solet, quid tandem factum est? Ei potuerat certe dari civitas
non minus recte quam reliquis Italis3 nunquam enim Padus
ita terminum quendam in Italia effecit, ut qui citra’eum habi-
tarent, meliore, qui ultra, deteriore iure uterentur. quue vulgo
adeo Romanos existimasse docet Cicero de off. ΙΠ, 22, qui
Curionem narrat, cum causam Transpadanorum aequam esse
diceret, semper addidisse, vinceret utilitas reipublicae. Aequum
igitur esse putabat Transpadanos, quorum causa a reliquis Italis
nihil discrepabat, civitate donari, sed fieri id nolebat, ne omnia
reipublicae beneficia uno tempore effunderentur. Eodem per-
tinet Dionis Cassii locus, qui supra allatus est3 nam censores
anni 65 si de civitate Transpadanis danda dissidebant nec ideo
populum lege ferenda adeundum esse putabant, haud dubia ea
significatio est, legibus quidem earum causam eandem fuisse
ac reliquae Italiae. sed non esse datam civitatem constat,
certe non omnibus3 nam nonnulli ex iis quin vel habuerint vel
acceperint nihil obstat. Quo autem iure erant? Latino putant
multi imprimisque Savignius de tabula Heracleensi (in annal.
iurisprud. hist. IX p. 312), qui quo tempore reliqui Itali civi-
tatem acceperint, eodem omnes Transpadanos ad Latinitatem
translatos esse censet. Etenim Asconius in Cornel. p. 3 sic
refert: Neque illud dici potest, sic eam coloniam (Placentiam)
esse deductam, quemadmodum post plures aetates Cn. Pompeius
Strabo (is ipse de quo agimus, cos. anno 89), pater Cn. Pom-
peii Magni, Transpadanus colonias deduxerat. Pompeius enim
non novis colonis eas constituit, sed veteribus incolis manentibus
ius dedit Latii, ut possent habere ius, quod ceterae Latinae co-
loniae, id est, ut gerendo magistratus civitatem Romanam adi-
piscerentur. Quid igitur? Num hinc omnes Transpadanos
Latinitatem accepisse colligemus? Nonne omnes Asconius addere
debuit? Nunc si quis Gallicas vel Hispanicas colonias deduxisse
narratur, quis ita id possit interpretari, ut universam vel Galliam
vel Hispaniam Latino iure donatam esse existimet? Ac Suetonius
Caes. 8, qui dictatorem Caesarem anno 60 ex praetura Hispa-
niensi decedentem narrat colonias Latinas de petenda civitate
agitantes adisse, numquid omnes Transpadanos Latinae con-

