De Gallia Romanorum provincia. 57

hinc discimus, quod insequenti anno cum M.’ Acilio Glabrione
censuram gessit. Qui denique anno 64 a. Chr. secuti sunt
consules, ambo in urbe remanserunt. Nam et C. Marcius
Figulus in senatu contra Catilinam dixisse narratur (Cic. ad
Att. XII, 213 Phil. II, 5) et L. Iulius Caesar, idemque
duumvir in C. Rabirii causa iudicavit. Hoc quam ob rem
acciderit, certo dici nequit, sed alterum tamen eorum statuere
debebimus Italiae cum Gallia Cisalpina praefuisse, alterum
cum Hispania citerior ei obtigisset, urbem relinquere noluisse.

Atque horum quidem, quos adhuc perlustravimus, annorum
tenuis sane supererat memoria, ut modo coniecturarum pro-
babilitate utendum, modo aliorum temporum similitudo afferenda,
modo denique ignoratio rerum auctorumque inopia confitenda
esset. Eo plura iam de anno 63 a. Chr. traduntur, quo M. Ci-
cero et C. Antonius consules fuerunt. Qui antequam anno
64 a. Chr. designati sunt, futuris consulibus ex lege Sem-
pronia Macedonia et Italia decretae sunt (cf. Comment. epigraph.
Vol. II p. 193), postquam magistratum inierunt, provincias
sortiti sunt, in qua sortitione Ciceroni Macedonia, Antonio
Gallia evenit. Sed ille quoniam collegam Catilinae eiusque
sociis favere animadvertebat, concedenda Macedonia eum per-
pulit, ut senatum bonosque adiuvaret, tum Galliam Cisalpinam,
quam cum Antonii provincia mutarat, quamvis a senatu iam
pecunia exercituque instructam deposuit. Refert haec satis
copiose Dio XXXVII, 33: Εἰλήχει γὰρ τῆς Μακεδονίας ἄρξαι
οὔτε δὲ ἐς ἐκείνην (τῷ γὰρ συνάρχοντι αὐτῆς διὰ τὴν περὶ τὰς
δίκας σπουδὴν ἐξέστη) οὔτε ἐς τὴν Γαλατίαν τὴν πλησίον, ἣν
ἀντέλαβε, διὰ τὰ παρόντα ἐξήλασεν, ἀλλ’ αὐτὸς μὲν τὴν πόλιν διὰ
φυλακῆς ἐποιήσατο· ἐς δὲ τὴν Γαλατίαν τὸν Μέτελλον, ὅπως μὴ
καὶ ὁ Κατιλίνας αὐτὴν σφετερίσηται, ἔπεμψε. Tres in his Cice-
ronis res distinguuntur, primum quod Macedoniam Gallia
mutavit, deinde quod Galliam deposuit, tum quod Metellum
*Celerem Galliae praeficiendum curavit. Primum autem illud
fecisse narratur διὰ τὴν περὶ τὰς δίκας σπουδήν i. e. quod iudicia,
in quibus eloquentia praestabat, urbemque, in qua sola fiebant,
relinquere nolebat. Quid igitur? Si Gallia Cisalpina provin-
cia, quam mutatione ab Antonio acceperat, eiusdem generis

