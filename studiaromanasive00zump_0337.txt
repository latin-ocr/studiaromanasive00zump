Inter eas, quae ex longo tempore notae sunt, inscriptiones
Latinas nulla fere est, quae magnitudine atque argumenti
gravitate antecedat tabulam illam Lugdunensem, qua impera-
toris Claudii oratio continetur, quae cum olim et negligentius
edita et parum explicata esset, hac aetate non modo interpre-
tes complures peritos invenit, verum etiam eos editores, qui
rei epigraphicae studio eruditi simulque patriae antiquitatis
amore incensi tanta cura lit-teras apicesque tabulae investiga-
rent atque in aere redderent, ut nihil in eo genere praestantius
cognoverimus. Nihil igitur in ipso monumento erat, quod
emendaremus, vel si quid erat, id certe non tantum haberi
poterat, ut peculiarem propterea commentationem susciperemus:
ne de interpretatione quidem erat, quod aut novum prorsus
necdum ab aliis viris doctis commemoratum afferremus aut
quia ab aliis minus reete statui videremus, longa disputatione
refelleremus. Quare si unam Claudii orationem, quae tanta
memoriae diuturnitate digna esset existimata, spectaremus, ex-
cusaremur fortasse ipsius nobilitate, quod quae alii brevius
absolvissent, ea copiosius explicaremus, novi quidem nihil
magnopere referremus. Sed non satis est in litteris nostris,
quae quoque loco reperiuntur, singula per se considerare, quae
nisi cum reliqua eorum quae traduntur quasi serie coniungan-
tur ac comparentur, disciplina, qua omnes antiquitatis partes
aequaliter illustrentur, nasci non potest. Quapropter nos hoc
loco ab monumento Lugdunensi tamquam a capite quodam
proficiscemur, in quo quae commemorantur, dum longius per-
sequimur, ad ea Romanorum instituta perveniemus, quae latis-

