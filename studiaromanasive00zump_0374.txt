362 De propagatione civitatis Romanae.

Veruntamen cum de Latinitate tam multa disputat-imus,
faciendum videtur esse, ut ad ea tempora, quibus orta est,
ascendamus, unde non modo nihil, quod sententiae nostrae
adversetur, verum etiam quae eam adiuvent, repeti poterunt.
Natam eam esse constat anno 493 a. Chr. ex foedere, quod
Sp. Cassius cos. cum Latinis fecit, de quo foedere brevissime
dicit Livius Π, 33, paulo uberius Dionysius VI, 95, nihil
tamen commemorans nisi hoc, amicitiam perpetuam iunctam
esse inter populum Romanum et inter Latinos, tum de bello
communiter et inferendo et defendendo, de praeda aequaliter
dividenda, de litibus iudicandis. Intercessit postea magna
illa Latinorum defectio, qua oppressa cum quaedam urbes
varie essent punitae, anno 338 a. Chr. ceteris Latinis populis
connubia commerciaque et concilia inter se adempta esse scri-
bit Livius VIII, 14. Sublata igitur est communis quae antea
fuerat, Latinorum respublica, sublati, qui quotannis fieri con—
suerant, Latinorum magistratus: quibus rebus sublatis necesse
erat multa alia, velut de praeda aequaliter dividenda, mutari
deterioremque omnino fieri Latinorum condicionem. Sed cum
reliqua, qualia ante bellum fuerant, relinquerentur, cum Romanis
ipsis idem ius post rebellionem atque antea habuerunt, quaeque
exempla antiquiore tempore acciderunt, eadem posterioribus
lucem afferunt. Iam paulo antequam bellum exarsit, praetores
duo Latinorum L. Annius Setinus et L. Numisius Circeien-
sis, ex coloniis Latinis oriundi, senatum Romanum adierunt
postulantes, ut consulum alter Roma, alter ex Latio crearetur
atque senatus pars aequa ex utraque gente esset (Liv. VIII, 5).
Haec non ita posse intelligi, quasi iam antea Latinis in sena-
tum Romanum pervenire honoresque Romae gerere licuerit,
Latinorum autem hoc tunc fuisse postulatum, ut alterum utique
consulem aequamque senatorum partem ex Latio fieri necesse
esset, facile omnes credent. Ita enim prorsus Latinorum prae-
tores, antequam Romam proficiscuntur, in suorum concilio, ita
in ipso senatu Romano loquuntur, ut eos ad consulatum
senatumque Romanum non admitti appareat. Quamquam si
id, quod paulo plus quam centum quinquaginta annis post in
lege fuisse Livius scribit, sequemur, praetores Latinorum civi-

