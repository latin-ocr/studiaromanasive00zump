De propagatione civitat-is Romanae. 331

Iam hi principes quid petebant? lus adt'pzzwendorum in
urbe honorum Tacitus appellat, i. e. ut Romae quaesturam,
aedilitatem, praeturam, consulatum petere itaque ad imperia,
ad provinciarum administrationes, ad triumphos quique alii
summi sunt in republica honores, pervenire liceret, maxime
autem, quoniam illa per rei ipsius naturam non multis possunt
contingere, ut qui censu sufficerent, in senatum reciperentur.
Id enim ipse Tacitus significat, primum in senatu supplendo
totam petitionem ortam esse narrans, tum de senatu urbi Ro-
mae suppeditando et de Venetis Insubribusque in curiam ad-
missis et de senatoribus ex Latio et multa omnino similiter
dicens, ut, quoniam etiam senatoria dignitas quodammodo pro
honore est, breviter ius honorum appellare possimus. Equester
igitur dignitas principibus illis patebat, quemadmodum ipsi
Arminio eam datam esse Velleius l. l. scribit, patebant pro-
curationes omniaque praefectorum munera, quae imperat-or
non modo liberis, verum nonnunquam etiam libertinis homini-
bus deferebat: soli illi honores curules senatusque non pate-
bant. quue illustri exemplo, quod Tacitus commemorat, de-
monstratur. ls enim Cn. Iulium Agricolam illum, qui socer
eius erat, ex Foroiuliensium colonia ortum fuisse scribit atque
avum eius utrumque equestri dignitate procuratoremque Cae-
saris fuisse: patrem Iulium Graecinum, cum senatorii ordinis
esset atque eloquentia excelleret, ab C. Caligula esse occisum.
Quodsi Agricolae genus ab remotiore aetate vel equestri dignitate,
praestitisset atque, si non honoribus, antiquitate commendaretur,
certe Tacitus, ut soceri sui gloriam extolleret, narrasset: nunc
eum intelligemus de Agricolae maioribus, qui ultra avum essent,
vel nihil vel ea quae nollet, tradere potuisse. Quare cum
avus Augusti fere aetate vixerit, probabile est eum, cum co-
lonia Forum Iulium conderetur (cf. Comment. epigraph. I
p. 315), ex Gallis popularibus esse ascitum, civitate donatum
appellatumque C. Iulium, tum industria ad procurationes per-
venisse. Pater autem Graecinus quoniam avus iam tantum
adeptus erat, quamvis Foroiuliensium colonia iure honorum
careret, singillatim ab Tiberio in senatum allectus est faci-
lemque Agricolae filio summorum honorum cursum reliquit.

