220 De dictatoris Caesaris honoribus.

qui eadem consulatuum numerandorum ratione usus est, quam
in fastis deprehendimus. Etenim libr. XLIII, 46, quem locum
supra citavimus, quod anno 45 primum factum esse scribit,
ut, qui consul esset, sua sponte sese magistratu abdicaret, si
biennio ante Caesari Calenus et Vatinius intra eundem annum
successissent, scribere non potuisset. Incipiebat igitur tertium
consulatum anno 46, quo nemo suffectus est , apertaque eius
sunt verba libr. XLIII, 1 Τῷ δὲ ἐχομένῳ ἔτει καὶ ἐδικτατώ-
ρευσεν ἅμα καὶ ὑπάτευσε, τρίτον ἑκάτερον, τοῦ Λεπίδου οἱ ἀμφο-
τέροις συνάρξαντοςς idemque libr. XLII, 55, quo anno Calenum
et Vatinium consules collocat, eo ¹alteram Caesaris dictaturam,
sed nullum consulatum commemorat. Hic igitur cum nullum
in fastis errorem deprehendi constet dissensioque cum nummis
aliisque auctoribus aperta sit, necessario eo deducemur, ut ea
rationum diversitate, quam supra exposuimus, hanc extitisse
discrepantiam censeamus.

Iam exeunte anno 47 dictator erat Caesar, eaque potestate
contentus facile res urbanas administrabat 3 ad bellum autem
quod instabat Africanum satis munitus erat eo iure, quod post
pugnam Pharsalicam concessum esse scribit Dio XLII, 20:
καὶ πολέμων καὶ εἰρήνης κύριον προφάσει τῶν ἐν τῇ Ἀφρικῄ ouvi-
σταμένων πρὸς πάντας ἀνθρώπους ἀπέδειξαν αὐτὸν, κᾷν μηδὲν
μήτε τῷ δήμῳ μήτε τῇ βουλῇ περὶ αὐτῶν κοινώσηται. Quare
cum urgeret bellum, non expectato anni 46 initio ex urbe pro-
fectus est3 nam auctor bell. Afric. c. 1 eum a. d. XIV Kal.
Ian. Lilybaeum pervenisse et a. d. VI Kal. Ian. inde solvisse
scribit ipsisque Kal. Ian. in castris ad Ruspinam fuisse (c. 16).
Quomodo igitur factum est, ut consulatus eius in fastis per-
scriberetur? Ideo, ut opinor, quod quamvis absens rite ma-
gistratum iniit eiusque insignia usurpavit. Quamquam non
invenio comitia commemorari, quibus consul factus sit ; nam
Dio XLII, 51 magistratus ille quidem ait curules in annum
46 creatos esse, sed consules non nominat, ut incertum esse
possit, utrum ipse hunc anni 46 tertium consulatum ex illa
designatione, cum mortuo Pompeio ei in quinquennium consu-
latus decretus erat, inierit an novis comitiis factus. Equidem
vere comitia habita esse arbitror duabus de causis. Primum

