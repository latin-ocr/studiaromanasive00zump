40 ἡ De Gallia Romanorum provincia.

illas gentes barbaras ac feras vix magna cum molestia domitas,
quis censet vel Latinitatis vel civitatis beneficio fuisse affectas?
Quosdam populos, qui utraque etiam Plinii tempore caruerint,
attulimus in Comment. epigraph. I p.. 488, alios apertissime
indicat Plin. nat. hist. III, 20, eos, qui vel cives Romani vel
Latini essent, separatim nominans, quorum maiorem partem ab
Hadriano demum ac deinceps civitati Romanae admotam esse
ex Tergestino titulo Fabii Severi discimus. Nihil igitur est,
quod etiam post legem Iuliam in Transpadana Gallia fuisse
negemus populos, qui Latinitate carerent.

Veruntamen ut quae de civitate Italiae data disputavimus,
paucis complectamur, sic rem actam esse censemus. Tulit L.
Caesar cos. anno 90 legem, qua consulibus et censoribus iisve,
qui censoria potestate essent, liceret omnes Italiae intra Alpes
et fretum Siculum civitates, prout quae de imperio Romano
bene meruisset, in civitatem Romanam recipere. Addiderunt
insequenti anno M. Plautius Silvanus et C. Papirius Carbo
tribuni plebis, ut etiam qui civitatibus foederatis ascripti fuissent,
eos sub certis quibusdam legibus civitate donare permitteretur,
fortasse etiam de aliis civitatibus, quae minus bene meruissent,
iure Latii donandis. Ita civitatem acceperunt anno 89 multi
Italiae populi, primum Latini veteres, tum Etrusci, Umbri
(App. bell. civ. Ι, 49), alii etiam Galliae Cisalpinae. Mox cum
magna illa Marianorum et Sullanorum dissensio in bellum
erupisset, dum utrique amicitiam viresque Italicarum civitatum
asciscere cupiunt, certatim omnibus Romana civitas oblata est,
ut, postquam Sulla rerum potitus est, nulla Italorum Cispada-
’ norumque civitas quae ea careret, reperiretur, in Transpadanis,
qui remotiores a bello atque urbi minus periculosi erant, aliae
civitate uterentur, aliae Latinitate a Cn. Pompeio impertita:
quam Latinitatem postremo dictator Caesar in civitatem Ro-
manam convertit, ut tamen etiam tunc intra ipsam Italiam quos-
dam populos ferociores relinqueret nec civitate nec Latinitate
praeditos.

Etenim ad ipsum hunc Cn. Pompeium, a quo hanc digres-

sionem instituendam esse putavimus, pertinent quae Plinius Α
nat. hist. ΙΠ, 20, 138 habet, in Transpadana Gallia civitates

