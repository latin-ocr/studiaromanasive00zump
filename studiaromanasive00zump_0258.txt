246 De dictatoris Caesaris honoribus.

ponitur, Goltziani sunt ac parum fidei habent. Omnino enim
Goltzius in horum praefectorum memoria amplificanda multum
operae consumpsit eiusque adornandae causa etiam Caesarem
imperatorem quartum excogitavit (Morell. Inc. ¹25, 23); sed illi
tamen, in quibus Caesar dictator tertium appellatur, sunt cer-
tissimi. Iam unum modo praefectorum genus vulgo notum
est, nimirum eorum, qui quotannis feriis Latinis creari sole-
bant, sed hi et adolescentuli erant nobiles, cum L. Plancus
iam diu Caesaris legatus fuisset (bell. Afric. 43 Caes. bell.
civ. Ι, 4ος bell. Gall. V, 24), et per tantulum tempus honore
fungebantur, ut nulli eorum nummi extare possint3 illo autem
anno 46 Dio XLIII, 48 narrat non unum fuisse per totas
ferias, sed violato vetere iure in singulos dies singulos, quare
multo etiam minus de iis cogitari poterit. Quapropter pro certo
erit, L. Plancum, qui in nummis anno 46 praefectus urbi no-
minatur, unum ex octo illis fuisse, quos Caesar dictator III
ab urbe proficiscens creavit. Sed quo ex ordine Caesar elegit?
Non videtur L. Plancus fuisse praetorius. Primum nulla eius
rei memoria invenitur, deinde anno certe 46 ineunte praeturam
non gessit, propterea quod legatus appellatur in bello Africano
(bell. Afr. c. 4), item legionibus praefuisse dicitur a Caesare
bell. civ, Ι, 4ος relinquitur igitur, ut praetor fuerit anno 48
vel 47, sed ne hoc quidem probabile est, quia gesta praetura
etiam provinciam accepisset eoque magis, quod fidus imprimis
erat Caesari atque ad res gerendas idoneus. Inde probabile
est, nondum fuisse praetorium, sed praetoriae tamen dignitati
proximum eaque si occasio ita ferret, ornandum. Hanc igitur
L, Planci praefecturam etiam ultra licet persequi ex eo, quod
Cicero Phil. ΙΙ, 31 narrat M. Antonium Narbone, ubi cum
C. Trebonio et Caesare bello Hispaniensi confecto eum fuisse
supra diximus, subito in urbem redisse eam ob causam, ne
L. Plancus praedes suos venderet3 emerat enim Antonius Cn.
Pompeii bona. Accidit id anno 45 paulo ante reditum Cae-
saris, qui cum comitia eius qui agebatur anni haberet, ipse
ille Plancus, tum praefectus urbi, praetor videtur esse factus.
Eo enim pertinet, quod Cicero epist. XIII, 29 L. Planco cau-
sam C. Atei Capitonis commendat, ut is T. Antistii heredi-

