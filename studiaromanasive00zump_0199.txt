De Gallia Romanorum provincia appendix. 187

sedecim milites, qui inter vigiles Romae stipendia fecerunt,
genio centuriae, in qua fuerunt, aram posuerunt: qui frumento
publico incisi sunt Cal. Martis — quorum nomina infra scripta
sunt, milites facti .>.·'nullz'no II et Frontone cos. (i. e. anno 199).
Sequuntur quattuordecim militum nomina, ex quibus unus
miles factus esse dicitur K. Iun„ quinque VIII K. Aug„ reliqui
IIII Id. Aug., XVI K. Nov„ VI K. Nov., Id.Nov., tres VIII
Id. Dec„ IIII K. Ian„ tum Severo et Victorino cos. (i. e. anno
200) unus K. Febr., alter Id. Febr. Aperta videtur esse in—
scriptio nec quicquam habere, quod a communi quam adhuc
credidimus, ratione discedat3 nam illud, quod vigiles dicuntur
inter eos esse inscripti, qui frumentum publicum acciperent,
praeclare illustrat Ulpian. fragm. III, ἴ), qui ex senatusconsulto
ait concessum esse Latinis, uc si triennio inter mgiles militave-
rint, ius Quiritium consequantur, civium autem Romanorum
hoc commodum fuisse constat, ut frumentum publicum accipere
possent. Quid in his est, quod annum quendam militarem
demonstret? At Mommsenius sic ratiocinatur, quod. tempus
sedecim illi milites supra triennium meruissent, cius elucere
non esse rationem habitam trienniumque, quod ex SC. ad
civitatem Romanam assequendam opus esset, ab Cal. Mart.
anni ‘200 esse numeratum: perspicue igitur apparere annum
militarem, cuius initium ab Cal. Mart. duceretur. Qua in ra-
tione duae res praetermissae sunt vehementer necessariae,
primum qui triennium inter vigiles meruissent, continuo, quam-
vis non essent professi nec petissent, civitatem Romanam esse
assecutos, deinde, qui Latini facti essent cives, rursus continuo
in tabulas eorum, qui frumentum publicum acciperent, esse
inscriptos. Etenim si aut vigiles post stipendia triennii ius
tantum civitatis Romanae consequendae, non ipsam civitatem
adipiscebantur, aut qui cives Romani facti erant, expectabant,
dum in tabulis frumenti publici loca vacua fierent, non poterat
modo accidere, sed certe plerumque accidebat, ut Vigiles post
expleta triennii stipendia aliquamdiu, dum et cives fierent et
frumentum publicum acciperent, expectarent. Manca igitur
est et incertissima Mommseniana ratio, ex qua nihil omnino effici
. censeo, nedum apparere annum militarem, qui in aliis rebus

