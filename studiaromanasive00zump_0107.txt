De Gallia Romanorum provincia. 95

relinquerent, militari tantum imperio uterentur, Augustus eius-
que successores et ipsi a militari imperio profecti universam
rempublicam tenuerunt et legatis suis cum militibus omnem
omnino iurisdictionem tradiderunt. Hoc apud eos qui rerum
Romanarum periti sunt, ita constat, ut plura dicere superva-
caneum sit neque veremur, ne quis existat, cui Fechteriana
disputatio probetur. Neque ea placuit Theod. Mommsenio in
Act. societ. litter. Saxon. Lips. anni 1853 p. 230 sq„ qui cum
de Africa et Numidia disputasset, etiam de Gallia Belgica et
Germaniis dixit, laudans ille quidem verbis, quae ille expo-
suerat, sed re ipsa ita discedens, ut novam quandam opinionem
proposuisse videatur. Verissima enim sunt, quae p. ‘233 de
duplici illa, quae Fechtero placuerat, iurisdictione disputat,
quam ullam fuisse negatz quae quoniam falsa esse cognorat,
si reliqua etiam Fechteriana improbasset, haud paulo rectius
videtur fuisse facturus. Quid autem ipsi placet? Minus equi-
dem me perspexisse fateor, quid diceret, sed quantum eius
sententiam assecutus sum, et esse quodammodo vult Ger-
manias provincias et non esse. Negat enim publice Germanias
appellatas esse provincias, a scriptoribus et in inscriptionibus
saepe sic vocari concedit3 unum fuisse quasi corpus Galliae
Belgicae eiusque partes quasdam, sive eae regiones sive dioe-
ceses dicerentur, Germanias, sed qui tamen Germanias rege-
rent, imperatorum legatos pari iure fuisse cum praeside Bel-
gicae. Haec quin inter se pugnent, vix videtur esse dubium.
Provinciae enim nomen existimamus eius regionis esse pro-
prium, quae suo praesidi pareat neque alterius regionis praesidi
subiecta sit; quare si legatus Belgicae et legati Germaniarum
pari iure erant neque aut hi illius aut ille horum imperio pa-
rebant, sequitur, ut et Belgica provinciam effecerit et Germa-
niae cum non minus per se ipsae constiterint, publice privatim-
que provinciae appellandae fuerint. Ac ne in illo quidem,
quod duplicem iurisdictionem a Fechtero excogitatam spernit,
satis secum ipse Mommsenius consentit. Nam cum certos
Germaniarum fines certumque ambitum fuisse putet, idem le—
gatos Germaniarum maximam partem statuit fuisse militares
i. e., opinor, militibus imperasse, non ceteris incolis, ut incer-

