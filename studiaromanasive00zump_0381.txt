De propagatione civitatis Romanae. 369

atque ad Sabellos in patriam sedem, unde oriundus erat, redire
coactus est. Qui qua arte leges eluserit nescimus, sed priva-
tam civitatis Romanae partem certe antequam in urbem mi-
gravit, habuit (neque enim ex humili apud sues atque inopi
genere videtur fuisse), honorum tantum ius nullo censu in
tribus receptus contra leges usurpaverat.

Percensuimus civitatum genera, quae ante legem Iuliam
in Italia fuerunt ac cum privata civitatis Romanae pars libe-
ralissime propagaretur, publicam partem, qua ius suffragii et
-honorum contineretur, cum iis solis, quae municipia proprie
appellantur, communicatam esse intelleximus. Quae qui con-
siderabit, dubitare non poterit, quin de lege Iulia et de omni
bello Marsico et de multis legibus Corneliis, quibus respublica
post plurimas ac maximas perturbationes denuo constituta est,
longe aliter debeat iudicari ac viri docti nunc solent iudicare.
Quo loeo breves erimus atque ipsa capita tantum rerum com-
memorabimus. Primum socii Italici quid maxime concupisce-
bant? Eorum principes, non modo Latinorum, verum etiam
reliquorum civitatem Romanam habebant neque si qui alii con-
cupissent, populus Romanusxnon liberaliter eam propagasset3
humiliores autem homines cur tantam civitatis cupiditatem
haberent? Connubium parum curare poterant, pro commercio
alias, saepe etiam commodiores iuris formas habebant. Ac
postquam civitas omnibus patuit, in multis tamen oppidis du-
bitatum esse scimus, num ea veteribus institutis ac veteri liber-
tati esset praeferenda. Sed quia et principum civitas iure
honorum carebat nec sine civitatis optimo iure suffragia pate-
bant, ideo socii omnes se parere tantum intelligebant, non
imperare vicissim, neminem suorum in senatum, neminem ad
summos reipublicae honores admitti. Ut igitur olim Latinos
vidimus bis postulasse, ut ex suo 'numero senatores fierent et
consules, ita tunc omnes socii petebant, ut ad gubernandam
eam rempublicam, cuius potentiam peperissent, admitterentur.
Quae reipublicae gubernatio cum more Romano cum civitate
Romana coniuncta esset, scriptores civitatem a sociis expetitam
esse solent dicere, velut Vell. II, 15; App. bell. civ. I, 383

Liv. LXXI aliique, optimam illam civitatem Romanam intel—
24

