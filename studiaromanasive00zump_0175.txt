 

De Gallia Romanorum provincia appendix. 163

Redargui igitur Dionem, qui de Cal. Mart. anni 50 cogitet.
Haeo ratio nititur tota et illo qui putatur Dionis errore, et ea
opinione de petitione consulatus, quam infra refutabimus, et
denique interpretatione Suetonii parum vel subtili vel neces-
saria. Nam quandoque imperii tempus expleri coepisset cur ad
ultimum imperii annum pertineat? Immo ad eum qui exple-
tum imperium proximus insequitur annum pertinet: coeperat
expleri imperium postquam exiit. Ultimum quidem imperii
annum cur potius intelligamus quam primum aut seeundum
aut quemvis denique? Initium enim explendi imperii primo
eius anno magis etiam factum est. quam ultimo. Reliqua igitur,
de quibus aut diximus aut postea dicere debebimus, si omit-
tamus, parum accurata interpretatione hoe quoque argumentum
natum est.

Verum Cicero et Caesar, gravissimi omnium auctores,
annum 50 Dionisque sententiam redarguunt. Ille ad Att. VII, 9
extremo Decembri anni 50 de universa republica sio scribit:
De reliquis quid est deterrimum? Com-edere z'llz· quod impuden-
tissime postulat. Nam quid impudentius? Tenuz'stz' provinciam
per decem annos, non tibi a senatu, sed a te ipso per vim et
factionem datos. Praeteriit tempus non legis, sed libidinis tuae.
Fac tamen legis: ut succedatur decernitur, Impedz's et ais: ‘Habe
mei rationem. Habe tu nostram. Exercitum tu habeas diutius
quam populus iussit invito senatu? Haec verba oum exeunte
anno 50 scripta sint, tamen non ad id tempus, quo scripta sint,
sed ad id quo de provinciis Caesaris senatus futurus erat i. e.
ad ineuntem mensem Ianuarium anni 49 pertinere censet Hof-
mannus p. 14. De futuris igitur rebus quod agebat Cicero,
futuris, opinor, temporibus usus est. Non usus est, posuit
perfecta et praesentia, tamquam de re praesenti loqueretur3 sed
quod Caesar provinciam per decem annos tenuisse dicitur,
ideo Hofmannus, qui anno 50 decem annos imperii Caesariani
ullo modo praeterire potuisse neget, novam hanc rationem exeo·
gitat, ut Ciceronem alio tempore scripsisse, alio cogitasse
censeat. Sed fac verum sit, quod vix quisquam poterit credere,
ut Cicero tamquam poeta furore abreptus aliud dixerit, aliud
cogitarit: pauci enim omnino dies inter extremum mensem

11*

