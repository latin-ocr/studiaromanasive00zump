244 De dictatoris Caesaris honoribus.

dorum habuerit, quamquam haec celeritas tanta neque per se
ipsa probabilis est neque ex auctorum narratione potest de-
monstrari, sed ut celerrime Roma Caesar abierit, hoc intelligere
poterimus, cur in annum 4¹5 magistratus nullos crearit, cur
ipso anno 46 praefectos constituerit, non poterimus. Neque
enim quod Caesari dictatura delata esset, ideo praetorum (nam
consules hoc anno vix numerandi sunt) potestatem sublatam
esse existimabimus3 siquidem et antea in dictaturis Caesaris
praetores fuerant et postea in perpetua fuerunt et Sulla domi-
nante fuerant et saepe denique, quamvis dictatores summae
rei praeessent, tamen reliquos magistratus constitisse certum
est. Quare nullam aliam causam praefectorum tum maxime
constituendorum reperio, quam quod annus ille 46 a. Chr.
erat confusionis, ad emendandam temporis rationem duobus
mensibus inter Novembrem et Decembrem intercalatis ultra
solitum productus. Quod cum fieret, Caesar videtur sanxisse,
ne qui ineunte anno magistratus inierant, usque ad Kal. Ian.
insequentes, sed 'eorum loco praefecti res urbanas administra-
rent. De horum autem praefectorum ratione ac cum iis si-
* militudine, qui saepe in municipiis pro IIviris fieri solebant,
olim diximus in comment. Ι p. 52, quae nune tabulis Hispa-
nicis nuper repertis confirmantur. De numero eorum quo-
niam Dio ambigebat, nos multo minus iudicare poterimus.
Quamquam suspicor omnem ambiguitatem inde esse ortam,
quod duo ex iis aerario praeerant (Dio XLIII, 48), qui utrum
numero praefectorum comprehenderentur necne incertum erat3
nam sex, qui reliqui sunt, ut nominabantur certe iuri dicundo,
ita praetorum sex, qui tunc fieri debuerant, loco iudicia vi-
dentur administrasse. Veruntamen etiamsi quis minus accu-
rate Dionem dixisse solitique magistratus quod anno 46 con-
servati sint, nostra coniectura de mensium intercalarium causa
non opus esse existimet, hoc certum est, anno 45 ineunte prae-
fectos urbi praefuisse, non praetores. Nulla enim comitia an· ,
tequam Caesar in Hispaniam abiit facta commemorat Dio, Sue-
tonius autem, cuius verba supra explicata sunt, cum medio
tempore, quod inter tertium et inter quartum consulatum esset,
nulla comitia habita' esse ait, annum 46 significat, nec nullis

