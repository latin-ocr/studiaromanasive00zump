 

De legibus municipalibus Hispanicis. 275

veterem Latinitatem peculiarem aliquam fuisse opinemur. Quis
igitur in divisione, ubi oppidorum genera distinguenda sunt,
municipia et Latina oppida ita iuxta poneret, si illa non modo
civium Romanorum, verum etiam Latinorum esse possent?
Hoc quidem contra omnem rationem est, primaque dividendi
lex haec est, ut, quae totum complecti possint, ea ne tamquam
in partibus constituas. Certum igitur hinc est, municipia et
Latina oppida ita fuisse diversa, ut quae Latii ius haberent,
nullo modo essent municipia, quae municipia, Latinitate non
uterentur. Quo autem iure fuerint municipia, si hinc relin-
quitur dubium, ex Tarraconensis Hispaniae enarratione intelli-
gitur, cui Plin. III, 18 haec praemittit: Continet oppida CLXXIX,
in iis colonias XII, oppida civium Romanorum XIII, Latinorum
veterum XVIII, foederatorum unum, stipendiaria CXXX V. Quin-
que hic oppidorum genera enumerantur3 nam libera nulla vi-
dentur fuisse in Tarraconensi. Sed eodem loco, quo Baetica
habet municipia, i. e. post colonias et ante Latina oppida,
Tarraconensis habet oppida civium Romanorum neque ullum
in antiquitate Romana notum est oppidorum genus, quod iure
ac dignitate coloniis cesserit, Latinitati praestiterit, praeter ipsa
municipia, ut constare arbitrer, quae in Baetica appellentur
municipia, ea in Tarraconensi dici oppida civium Romanorum,
suppleaturque quod supra de iure municipiorum relinqui dixi-
mus. Sed hac ratione si quid superesset dubii (nec quicquam
superesse censemus), id totum tolleretur tertio loco, quo Pli-
nius IV, 117 Lusitaniae oppida recenset, in qua esse ait colo-
nias quinque, municipium civium Romanorum unum , Latii
antiqui tria, stnfflendiaria XXXVI. Ibi enim nomen ipsum mu-
nicipii cum genere hominum coniungitur.

Quae cum consideraremus, non putabamus fieri posse, ut
eadem aetate praestantissimus scriptor in parte operis secun-
dum publicarum tabularum fidem instituta et monumenta no-
bilissima de re et gravissima et omnibus tunc notissima inter
se tantopere discreparent aegreque ferebamus, non haec potius
esse inter se conciliata quam novam opinionem, qua incredi-
bilis quaedam dissensio statueretur, introductam. At enim

. urguetur ipse Plinii locus, quem postremo attulimus, quo
18*

