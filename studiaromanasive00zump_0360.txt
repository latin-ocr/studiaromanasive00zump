348 De propagatione civitatis Romanae.

in munere fungendo negligentes fuisse statuunt, qui hoc ad-
misisse putant, ut multos, quos non fuisse cives Romanos re-
perirent, contra leges in tabulas censorias referrent. Facti
igitur erant multi Latini cives Romani, cum illae coloniarum
querelae apud senatum extiterunt oppida sua deseri dictitan-
tium3 videbant etiam senatores nimis urbem crescere magnam-
que eo inopum hominum (nam hos praecipue immigrasse cre-
dibile est) confluere: constituerunt igitur novos cives repudiare
neque ultra tantam multitudinem admittere 3 nam quin sin-
guli divites homines, quibus lege liceret, etiam postea a cen-
soribus recepti sint, non debet dubitari. Atque haec ita acta
esse Livius ipse indicat, quippe qui nihil de lege violata ha-
beat, sed tantum multitudinem urbis exhauriendam fuisse di-
cat. Nam decem annis post, cum tamen per fraudem multi
irrepsissent, et fraudem commemorat et poenam, si qui non
paruissent, additam esse scribit. Illud unum quaeri possit, illi,
qui remissi sunt in colonias, num civitatem Romanam, qua
aliquamdiu usi erant, amiserint. Nihil de ea re Livius signi-
ficat, sed more Romano non amiserunt.

Nec magis cum hoc, de quo disputamus, Latinitatis iure
pugnat, quod saepe cum alii socii tum Latini urbe exire iussi
sunt3 nam hoc alterum argumentum Madvigius affert. Equi-
dem duplex omnino ejectionis genus apud scriptores comme-
morari reperio. Primum enim, ubi de rebus magnis ac gra-
vibus maximeque ad commoda sociorum pertinentibus comitia
instabant, vetus videtur fuisse consuetudo, ut consules si vere—
rentur, ne propter hominum multitudinem suffragia confunde-
rentur vel turbae existerent, ex Sconsulto peregrinos omnes,
qui iure suffragii carerent, tamdiu, dum suffragia lata essent,
urbe excedere iuberent. Sic enim scribit Appianus bell, civ.
Ι, 23 factum esse anno 122, cum C. Gracchus legem de civi·

tate Latinis danda et de iure suffragii ceteris sociis imper— ,

tiendo promulgasset multique undique ex Italia ad diem comi·-
tiorum confluerent, decresse senatum, edicerent consules: μηδένα
τῶν οὐ φερόντων ψῆφον ἐπιδημεῖν τῇ πόλει μηδὲ προσπελάζειν
ἀπὸ τεσσαράκοντα σταδίων παρὰ τὴν ἐσομένην περὶ τῶνδε τῶν
νόμων χειροτονίαν. Minus accurate de eadem re Plutarchus

