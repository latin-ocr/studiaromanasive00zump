De dictatoris Caesaris honoribus. 259

adiectam esse Augusti sententiam, qua reus absolveretur. Sed
vetus ille mos erat iudiciorum Romanorum neque ullum in
eo praecipuum Augusti ius reperiri potest. Alii, si uno plures
condemnarent, dixerunt Augusti sententiam absolventibus ad-
iectam itaque reum absolutum esse. Vide Gust. Geib. de iu-
diciis Romanorum p. 368. Sed ut in illo nullum, ita in hoc
nimis exiguum- Augusti ius erat, cui cum de appellationibus
iudicandi summa potestas tradita esset, unius sententiae fe—
rendae ius dari parum conveniebat. Neque omnino ne hoc
quidem tam pro iure, quod Augusto datum sit, quam pro iu-
diciorum commutatione haberi debet, quae si tunc facta esset,
non tantum apud Dionem, sed etiam apud multos alios scri-
ptores commemoraretur. Quare calculum Minervae Augusto
datum sic potius intelligo, ut Augusti unius sententia ad ab-
solvendum tantum valuerit, quantum reliquorum omnium iudi-
cum sententiae i. e. ut condemnatis remittere ei poenam liceret
atque eos in integrum restituere. Neque de calculo Minervae,
qui proprie dicatur, cogitandum esse ipse Dio significat, simi-
litudinem tantum quandam, quae facile apparet, commemorans.
Ac fuisse omnibus imperatoribus hoc restituendorum eorum
qui condemnati erant, ius constat: originem indicat Dio et
indicat eo loco eoque tempore, quibus facillime existere po-
tuisse videatur. Animadvertendum autem etiam illud est,
quod omnibus z'icdz'cz'zlv ait i. e. non iis tantum, quae per
quaestiones perpetuas tunc exercerentur, sed etiam iis, quae
in senatu. Originem ipsam huius iuris significare satis est:
quo caruerat vel prorsus vetus reipublica vel rarissime olim¹
nec sine totius civitatis perturbatione uti licuerat: nunc,
cum imperator et ultor ubique adesset et opem infelicibus
ipse ferre posset, leges severius administrari iudiciaque a factio-
num studio, quo olim corrumpi consueverant, liberari coeperunt.
Quare quod ad honorem ac potentiam Augusti inventum est,
id plurimum ad iustitiam ipsam omniumque civium salutem
valuit.

Explicavimus alterum quasi tribuniciae imperatorum po-
testatis gradum, quo sub vetere nomine novum ius introductum

est, eoque accepto Augustus cum omnia quae obstarent facile
17*

