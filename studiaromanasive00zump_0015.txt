s
,5,

Quod in universo imperio Romano veteres scriptores solent
praedicare, ab exiguis id profectum initiis paulatim ita crevisse,
ut magnas terras innumerosque prope populos complecteretur,
idem dicere licet de Gallia, Romanorum provincia. In qua
quae gentes habitabant, cum maxima saepe pericula ipsamque
prope perniciem'Romanis attulissent, paulatim ita subiectae
sunt, ut quae olim accessio quasi quaedam Italiae fuerat, ea
magna pars fieret imperii multasque in provincias divisa ipsum
reipublicae Romanae robur efficeret. Nulli populi Romanis
antequam subigerentur maiora aut plura intulerunt damna,
nulli postquam servitutem ferre didicerunt, firmiores vires
addiderunt. Est igitur operae pretium hanc incrementorum
rationem persequi. Neque ea a viris doctis, qui antiquitati
Romanae studerent, aut silentio praetermissa aut- leviter tra-
ctata est, qui si non ipsius argumenti copia ac gravitate allice-
rentur, quia hodie illos populos humanitate ac potentia florere
videbant, movebantur, ut quae eorum sub imperio Romano
fortuna fuisset, cognoscere cuperent. Veruntamen quod solet
fieri in rebus cotidianis omniumque aspectui expositis, ut
externa earum species cum sit notissima, causas rationesque
qui diligentius perscrutetur, obscurissimas esse inveniat, idem
dixerim accidere in Gana provincia. Nam quid nobilius quam
Gallorum in Italiam impetus? quid celebrius quam cum aliorum
magnorum imperatorum tum dictatoris Caesaris bella Gallica
reliquorumque imperatorum, qui soli rei Romanae praefuerunt,
expeditiones in Germaniam susceptae? Sed si quaeras, quod

fuerit provinciae initium, quando ea in duas, tum in plures
1*

