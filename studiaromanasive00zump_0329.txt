De legibus municipalibus Hispanicis. 317

volumus, ipsa Latinitas ex foedere quodam nascitur, quod
etsi propius coniunctum erat cum civitate Romana quam alia
foedera, ideo tamen inferius quodammodo est, quod hoc propter
auxilia ex formula praebenda magnum sustinet onus, quo illa
fere vacant. Mutatio igitur foederis susciperetur, si qui ex
foederata civitate in Latii ius transferrentur, non beneficium
conferretur. Sed explicare hanc rationem nisi qui Latinitatis
originem ac decursum persequetur non poterit: nobis quidem
hoc loco significasse rem quidque factum esset demonstrasse
satis erat.

Iam si discedamus a foederatis, a liberis populis, quiquo
iure donati sint incertum esse diximus, a coloniis denique et
civium Romanorum urbibus, relinquuntur nimirum stipendiaria
oppida, quibus consuluerit Vespasianus, cum compositurus
Hispanias belli civilis tempestate perturbatas in censura, quam
cum Tito filio gessit, edicto omnibus Latium offerret. Etenim
hoc tenere debebimus oblatam esse Latinitatem, non imposi-
tam nolentibus3 siquidem contra morem Romanum est invitos
beneficio afficere atque, ut et singulos et universos populos
constat ipsos eius legis qua in civitatem reciperentur quasi
fundos esse factos (Cic. p. Balb. 13 sq.)â€š item Vespasiani
edicto intelligemus diem esse constitutam, ante quam qui be-
neficio uti vellent, profiterentur aliaque iniuncta, quibus La-
tinitas acciperetur. Neque tamen dubium est quin cupide
omnes expetierint, edicti leges explerint, municipales denique
leges mutandas vel constitu'endas curarint. Ita Latinitatem
adeptae sunt omnes stipendiariae civitates nec minus ii, qui
contributi erant in colonias, in municipia, in urbes antiquitus
Latinas3 at illae, quae foedere cum imperio Romano coniunctae
erant tres civitates, dubium est, num, quos stipendiarios con-
tributos in suam rempublicam habebant, Latinos fieri voluerint,
quare discerperetur sua urbs. Mansitque quaedam inaequa-
litas, dum Domitianus novo edicto, ne quid quod externum
esset, in provincia relinqueret, foederatis etiam urbibus civi-
tatem Romanam obtulit. Sic certe haec res ct potuit fieri et
gesta est, si parva quaedam, quae nunc coniectura assequi non
. licet, omittamus. Velut, si quis iam a Vespasiano foederatis

