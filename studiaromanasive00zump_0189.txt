De Gallia Romanorum provincia appendix. 177

Sed in eo capite, quod peculiare instituit ad demonstran—
dum, qui annus Caesari ad consulatus petitionem praescriptus
sit, Hosmannus p. 30 primum affert Caelii epistolam mense
Octobri ann. 51 scriptam apud Cic. epist. VIII, 8, 9: Itaque
iam , ut video, alteram utram ad ι condicionem descendere vult
’ Caesar, ut aut maneat neque lcoc anno sua ratio habeatur, aut,
si designari poterit, decedat. Perspicue his verbis ostendi ait,
voluisse Caesarem petere anno 50. Aliis sit perspicuum, nos
quidem, si Latinitas spectetur, hunc annum intelligimus esse
aut eum, quo scripta sit epistola, aut eum de quo agatur.
Illum esse non posse facile concedet ipse Hofmannus3 sin alius
intelligendus sit, cur 50 a. Chr. potissimum dicatur, non video.
Sed etiam licuisse Caesari anno 50 petere consulatum Hof-
-mannus demonstrare vult ex alia Caelii epistola apud Cic. ep.
VIH, 13. Commemoratur enim ibi relatio consulum mense Iunio
anni 50 facta de provinciis Caesaris et petitione consulatus,
de qua relatione senatus tribunis intercedentibus assenserat.
Ille breviter admodum apparere ait, de comitiis anni 50 agi,
nos et haec comitia tam propinqua fuisse censemus, ut qui ad-
mittendi essent, constare deberet nec de comitiis solum, verum
etiam de provinciis actum esse videmus, quarum dies si ipso
illo anno 50 exibat, rectissime num adimendae essent, mense
Iunio consulebatur. Neque quicquam aliud, quod non iam re-
futatum sit, affertur, sed discedenti Hofmanno ab scriptorum
veterum auctoritate eorumque testimonia spernenti accidit ne-
cessario, ut multa viderentur obstare. Itaque longus esse co-
gitur in iis removendis, atque interpretatione uti parum sim-
plici ac quasi naturali. Nam bell. civ. I, 9 Caesar doluisse se
ait, quod populi Romani beneficium sibi per contumeliam ab ini-
micis extorqueretur ereptoque semenstri imperio in urbem retra*
heretum cuius absentis rationem haberi proximis comitiis populus
iussisset. Tamen hanc iacturam honoris sui reipublicae causa
aequo animo tulisse. Cum litteras ad senatum miserit, ut omnes
ab exercitibus discederent, ne id quidem impetravisse: in his si pro-
xima comitia anni 49 intelligantur, Hofmannus p. 34 negat aequo
animo tulisse iniuriam, sed Rubiconem transisse. Quasi vero
ille se sua causa, non ad defendendum ius tribunicium arma

12

