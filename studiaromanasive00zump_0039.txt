De Gallia Romanorum provincia. 27

Q. Mucium ne S. C. fieret intercessisse. Uterque igitur tunc
consulatu fungebatur Crassusque, quoniam in magistratu ipso
revertit, vetere more Italiam cum Gallia coniunctam rexit nec
mirari debebimus, quod per magnam consulatus sui partem
in urbe fuit, in qua dum versatur, cum collega legem illam
de civibus regundis tulit, qua sociorum animi magnopere ex-
citati sunt (Cic. p. Cornel. fragm. 10). Atque hinc quidem
Galliae Cisalpinae nullam tunc fuisse propriam provinciam
discimus3 sed Transalpinam hoc fere tempore fuisse non minus
certo argumento perspicimus. Etenim Gellius XIII, 19 M. Porcio
Catoni, anni 118 consuli, filium fuisse. ait, qui aedilitate et
praetura gesta in Galliam Narbonensem profectus ibique vita
functus esset. Eam profectionem non privatae alicuius rei
causa, sed publice susceptam esse facile omnes credentÍ¾ cur
enim Gellius, qui hominis res gestas prodere vellet, privatam
eiusmodi rem commemoraret? Habuit igitur M. Porcius Cato
ex praetura provinciam Narbonensem. Sed quando habuit?
Nihil enim aliud de homine traditur. Cuius pater si anno
118 consul fuit, secundum communes vitae humanae rationes
recte faciemus, ut filium viginti circiter annis post praetorem
fuisse statuamus ad eandemque computationem deductus est
Pighius Annal. III p. 217, qui anno 92 eius praeturam collocat.
sio igitur, quocunque anno M. ille Cato praetor fuit, paulo
post C. Marium apparet eum praesidem Narbonensis Galliae
inveniri, qui, nisi ea tunc ab Italia seiuncta atque in peculiaris
provinciae formam redacta esset, non potuisset esse. Anno
94 de provinciis consularibus nihil narratur3 quies enim erat
bellorum incertumque adeo videri debet, an omnino alter con-
sulum in provinciam exierit. Opus certe non erat ad provin-
cias administrandas. Quae cum tunc essent octo duaeque
Hispaniae a T. Didio et P. Crasso, qui anno insequenti
triumpharunt, obtinerentur, si sex praetores exacto magistratu
in provincias profectos esse statuimus, nulla ipsis consulibus
relinquitur. Anno 93 C. Valerium cos. arbitror esse Flaccum
illum, quem Appian. Hisp. c. 100 proxime post T. Didium
cum Hispaniae populis pugnasse ait3 quod autem Obseq. c. 111
anno 94 per Nasicam Hispaniae populos, qui rebellassent, urbi-

