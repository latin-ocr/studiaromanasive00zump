290 De legibus municipalibus Hispanicis.

vocabulo Festus s. v. utitur in definitione municipii), quod
suam rempublicam habebat, universum civitate Romana dona-
tur. Ad hoc deinde alia hominum genera possunt accedere
civitate carentia, quae cum priore illo in certam aliquam rei-³
publicae communionem veniunt, ut vel regantur tantum illinc
vel ipsa aliquam civitatis partem sustineant. Contra in Latinis
oppidis quod genus hominum rempublicam condit, Latii ius
habet: cui vel ab ipsa origine principes quidam civitate Ro-
mana ornati inseruntur, vel certe paulatim honoribus gerendis
quasi innascuntur, eoque plures, quo plures ex plebeiis homi-
nibus ad magistratus admittuntur. Ita fit, ut qui oppida Latina et
,civitate Romana praedita intueatur non nascentia, sed tamquam
adulta atque aucta, ea vix possit discernere. Etenim et illa,
dum civitas propagatur, et haec dum Latini asciscuntur, duo
hominum genera habent, quorum utrum sit origine superius, nisi
ex nomine, cognosci non potest. Etenim ne illud quidem sa-
tis videtur esse certum, quod fortasse aliquis existimet, ubi
cives Romani numero superiores fuerint, ibi municipium, ubi
Latini, ibi civitatem Latinam fuisse. Quid enim? In Latina qui-
dem civitate facile credo plerumque Latinorum numerum fuisse
maiorem, propterea quod plebeii homines raro ad honores ad—
mittebantur nec multo saepius, opinor, quam Romae in vetere
republica novi homines honorum imagines nobilitatemque con-
secuti sunt: at municipiorum reipublicae, imprimis magnorum
atque antiquitus nobilium, nonne fieri poterat, ut multae gentes
oppidulaque attribuerentur? Quorum omnis multitudo quoniam
carebat civitate Romana, vincere poterant numero Latini. Quare,
etiamsi Malacae Salpensaeque maiorem partem hominum La-
tinitate tantum praeditam fuisse ex his tabulis intelligeremus,
id quod nullo modo intelligimus, nequaquam tamen efficeretur,
fuisse ea Latina oppida. Velut Nemausensibus, de quibus
supra dictum est, cum ab Hadriano civitatem Romanam co-
loniaeque ius impetrarent, non adempta esse puto viginti quat-
tuor oppida, quae Augustus contribuerat, nec gentes Inalpinas,
quas Galba iis subiecerat: quae iactura si facienda esset, civi-
tas ipsa Romana vix pro praemio haberi poterat: sed illa ve-
tera oppida, quae eodem tempore Latinitate donata esse pro-

