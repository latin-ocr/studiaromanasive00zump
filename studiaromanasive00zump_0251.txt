De dictatoris Caesaris honoribus. 239

referunt. Dio XLIII, 45 quod de dictatura tacet, cum reliquos
honores accurate recenseat, miror sane, sed arbitror eum, quod
perpetuitate nihil potestatis ad dictaturam adderetur decen-
nalisque in Caesaris praecipiti morte sufficeret, ideo tacuisse.
Res ipsa per se certe satis probabilis est, cum prima dictatura
et alter consulatus, tum altera dictatura et tertius consulatus,
tum tertia dictatura et quartus consulatus ita ei sint simul
decreti, ut dictatura statim, consulatus proximis Kal. Ianuar.
vel proximo anno iniretur, item, cum consulatus in decem annos
ei daretur, simul datum esse aliquid, quod ad decem annorum
dictaturam, quam iam habebat, adiiceretur nec supererat in eo
genere quicquam praeter perpetuitatem.

Caesar igitur quam perpetuam dictaturam obtinuerit, in-
telleximus. Magistros autem equitum plures designaverat,
siquidem multorum cupiditates explendae erant nec quam ipse
diuturnam potestatem habebat, totam cum aliis communicare
volebat. Perperam autem de iis tradit Appianus bell. civ. II,
107: ὑπάτους ἐς τὸ μέλλον (i. e. ann. 44) ἀπέφηνεν αὐτόν τε καὶ
Ἀντώνιον, τὸν ’ἵππαρχον ἑαυτοῦ, Λεπίδῳ προςτάὲας ἱππαρχεῖν ἀντὶ
τοῦ Ἀντωνίου, ἄρχοντι μὲν Ἰβηρίας, ἡγεμονεύοντὶ δ’ αὐτῆς διὰ
τῶν φίλων. Unde quod Pighius Annal. III p. 462 Μ. Anto-
nium primum magistrum equitum, tum in eius locum M. Le-
pidum factum esse colligit, pugnat aperte non modo cum his
fastis, in quibus M. Lepidus Caesari dictatori adiungitur M.
Antonio non nominato, verum etiam cum Cicerone, qui in
Philippica altera nullum alterum Antonii magisterium comme-
morat3 nam quae c. 30 sunt qm· magister equitum fuisse tibi
viderere, quod ante expeditionem Caesaris Hispaniensem narran-
tur, ad alteram dictaturam pertinent. Erravit igitur sine dubio
Appianus in M. Antonio. De Octaviano autem cum fastis
congruit Dio XLIII, 51: Καὶ ἔμελλε (Καῖσαρ) καὶ αὐτὸς ὃικτά·
τωρ ἐν ἀμφοτέροις αὐτοῖς (i. e. anno 44 et 43, quorum consules
designarat) ἄρξειν. τούς τε ἱππαρχήσοντας (sic enim Leunclavius
recte emendat) ἄλλον τινὰ καὶ τὸν Ὀκταούϊον καίπερ μειράκιον
ἔτι καὶ τότε ὄντα, προεχειρίσατο — καὶ τῷ Λεπίδῳ τήν τε Γαλα-
τίαν τὴν περὶ Νάρβωνα καὶ τὴν Ἰβηρίαν τὴν πλησιόχωρον προς·
τάξας δύο ἀντ’ αὐτοῦ ἑτέρους, ἰδίᾳ γε ἑκάτερον, ἱππαρχῆσαι

