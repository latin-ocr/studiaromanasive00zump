174 De Gallia Romanorum provincia appendix.

tione efficitur. Etenim Appianus bell. civ. II‚-·25‚ cum ceteri
auctores de hac re taceant, Caesarem narrat anno 51 ab senatu
petisse, ut sibi aliquid temporis ad quinquennium quod lege
Pompeia Licinia habebat, adiiceretur (τὴν βουλὴν ᾔτει χρόνον
ἄλλον ὀλίγον ἐς τὴν παροῦσαν οἱ τῆς Γαλατίας ἡγεμονίαν ἢ ἐς
μέρος αὐτῆς ἐπιλαβεῖν). Cur hoc petebat? quod est breve illud
tempus, quod addi sibi volebat? Nimirum ipso illo tempore
M. Marcellus consul agere coeperat in senatu, ut ante tempus
Caesari succederetur et ne absentis in petendo consulatu ratio
haberetur, propterea quod tribuniciae legi Pompeius alia lege
de iure magistratuum ferenda obrogasset. Quod ubi accepit
Caesar, quoniam provinciae prorogationem iure defendi non
posse videbat, a senatu impetrare cupiebat, quod antea a po-
pulo datum erat, nimirum ut tamdiu imperium retineret, dum
consul designaretur. Nec in hoc quod a senatu petebatur,
illud defuisse existimo, ut liceret absentem consulem designari,
sed Appianus unum nominavit, alterum intelligi voluit.
Certum igitur esse debet, cum Caesari daretur, utabsens
peteret consulatum, una datum esse, ut provinciam dum de—
signaretur, retineret. Sed quomodo iam diversum esse potest
abesse et retinere exercitum P Nonne qui provinciam habet, idem
habet exercitum? Certe, sed non tantum quantum Caesar.
Acceperat ille lege Vatinia, ut magnum exercitum comparare
liceret, nec lex Pompeia Licinia, cum modo consulibus magnae
provinciae infinitaque belli gerendi potestas tradita essent, mi—
nus ei concedere potuit. sed cum haec quoque lex exisset
atque alterum quinquennium completum esset, poterat ab se-
natu sine dubio adimi exercitus, cuius sumptus publice prae-
beretur, sed provincia relinqui: quo facto extitit illud, ut Cae-
sar publice in regenda provincia abesset, exercitum autemnon
'amplius retineret. Quamquam cum ille paululum temporis ad
provinciam sibi adiici cuperet, vix operae pretium erat, sepa-
rato ab provincia exercitu hunc dimitti iubere, illam relinqui3
fortasse etiam contra morem veterem erat, ut rector provinciae
adempto exercitu tamen remaneret. Itaque Cicero et exiguum
potestatis discrimen et consuetudinem spectans rectissime scri·-
psit, cum unum datum esset, alterum una datum esse ; nec

