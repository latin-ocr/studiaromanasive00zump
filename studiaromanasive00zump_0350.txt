338 De propagatione civitatis Romanae.

instituta referentem non dubia vestigia reperiantur, auctorem
esse Augustum originemque fuisse hanc, ut colonis Italicis,
qui extra Italiam deducerentur, primum daretur, item illud
intelligemus, si qui cives Romani, qui ius honorum antiquitus
haberent, in provinciis collocarentur, iis id non potuisse eripi,
praesertim cum ad dignitatem fere, ad utilitatem quidem longe
minus quam immunitas, quam concessam esse constat, perti-
neret. Quare Philippensibus et Cassandrensibus et Diensibus
et nonnullis aliis coloniis, in quas coloni ex Italia deducti sunt,
ab ipso initio cum immunitate et libertate hoc quoque honorum
ius vel impertitum vel relictum esse arbitramur, item Lugdu-
nensibus, quos origine vere Romana fuisse diximus3 *Viennen-
ses quidem, qui extrinsecus ad civitatem Romanam pervene-
rant, postea eo donatos esse vidimus. Quamquam ex iis, quae
disputavimus, eam huius iuris naturam fuisse apparet, ut non
necessario cum immunitate ac libertate coniungeretur; certe
enim imperatores cum Galliae Narbonensi, cum Aeduorum
principibus, cum reliquis deinceps provincialibus hominibus
honorum cursum patefacerent, neque aerarium neque fiscum
damno affici voluerunt3 sed ita erat comparatum, ut quae ur-
bes iuris Italici essent, eaedem ius honorum haberent, sed non,
quae honorum ius, eaedem immunitatem ac libertatem. Atque
Augusti quidem aetate, cum nec onera publica nimis molesta
essent et senatoria dignitas magna esse videretur, haud scio
an fieri potuerit, ut qui carentes immunitate et libertate hono-
rum tamen ius haberent, Italiae ius habere dicerentur. Sic
explico quod Plinius nat. hist. ΙΙΙ, 25 in Hispania Accitanis
et Libisosanis, quos neque immunes neque liberos fuisse com·
perimus, ius Italiae tribuit et quod ΙΙΙ, 139 Liburnorum quo-
rundum ius Italicum commemorat: utroque loco hoc honorum
ius tunc Italiae proprium latere existimo. Postea quidem pro-
pagato per totum imperium iure honorum haec pars iuris Italici
periit, neque praetermitti eam ab iureconsultis mirari debemus.

Sed haec de iure Italico coniectura est (neque enim dis-
simulamus neque quod rebus demonstrari non potest, verbis
confirmamus), quam ideo viris doctis proponendam esse puta-
vimus, ut diligentius eam examinent ac num forte aliis argu-

