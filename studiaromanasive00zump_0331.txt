De legibus municipalibus Hispanieis. 319

probabilis ratio reddi non potest. Nos vero, quamvis in multis
saepe litteris ac vocabulis sculptores harum legum peccasse
videamus, in tanta tamen re, de qua peculiaris sit rubrica,
peccari potuisse negabimus statuemusque eximii honoris ab
Salpensanis habiti causam fuisse imprimis in Domitiani im-
moderata ambitione, quippe qui praeter omnes imperatores ar-
rogantia atque incredibili honorum cupiditate excelluerit (Suet.
Domit. c. 13). Accedere tamen, ut tanto honore ornaretur,
oportebat beneficii accepti occasionem, quod Salpensani eum
tamquam civitatis Romanae, quam adepti erant, auctorem ve-
nerari volebant. Quod autem in Salpensanos valebat, id ad
omnes Hispaniae foederatas civitates transferre posse videmur.

Etenim iam redeundum est ad Malacitanos et Salpensanos,
de quibus vellemus plura ac certiora tradere liceret. Nunc
hoc unum docet Plin. nat. hist. ΙΙΙ, 8 Malacam esse foedera-
torum, quod ius cum fuisset principiis Augusti (nam haec a
Plinio referri diximus), idem mansisse censemus usque ad
Domitianum, qui civitatem Romanam tribuit. De Salpensa
autem quid statuemus? Ea sane commemoratur a Plin. I, 14,
sed nulla iuris significatione adiecta. Unde qui stipendiariam
fuisse colligit, dicit, quod demonstrari nequit tantundemque
probabilitatis babet, cum Plinius foederatas et Latinas et libe-
ras civitates, quas in Baetica esse ait, non nominet, fuisse eam
ex illis generibus, idque adeo longe similius est veri3 nam si
stipendiaria fuisset, non intelligeretur, quid tantum subito meru-
isset, ut Latinitatis quasi gradu omisso municipii honore
digna esse videretur. Quare foederatam fuissecredimus non
minus quam Malacam in eaque similitudine umbram quasi
quandam causae deprehendere nobis videmur, cur haec tabu-
larum fragmenta, quae leges duarum satis inter se distantium
urbium continent, uno loco inventa esse dicantur, cuius rei
nondum ullam causam, quae non ab omni similitudine veri
abhorreret, inveniri potuisse video. Epora quidem (nam hacc
reliqua est ex tribus Baeticae oppidis foederatis, Plin. I, 10)
item municipium factum est eodemque, ut conficio, tempore,
quamvis in titulo apud Cean. Bermudez. l. l. p. 369 nullo

