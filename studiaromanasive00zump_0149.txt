ἢ,

De Gallia Romanorum provincia. 137

citavi, scite sublata est a Bart. Borghes. in Annal. Inst. arch.
1849 p. 58. Docet enim ex Dione LVIII, 23, qui propter
inopiam senatorum ex senatoriis provinciis quasdam, quae con-
sulares essent, per -sex annos ab iisdem proconsulibus rectas
esse narrat, et ex titulo C. Maenii Bassi, qui M. Silani prae-
fectus fabrum sexto appellatur (apud Kellerm. Vig. n. 257),
M. Silanum, Caii Caesaris socerum, per sex annos ab anno 32
Africae praefuisse, tum revocatum ac mori coactum esse anno 39
(Dio LIX, 8; Suet.. Calig. 23'3 Tac. Agric. 7). Tunc igitur
statuit Caligula provinciam dividere, divisit paulo post L. Pi-
sone in Africam misso, ut hic primus angustiorem, M. Silanus
postremus veterem provinciam proconsule rexerit. Sed ut hoc,
quod minus huc pertinet, mittamus, vere a Caligula in duas

ἔ ’ partes Africam disiunctam esse aperte ostendit Dio. Qui cum

ait καὶ ἐξ ἐκείνου καὶ δεῦρο τοῦτο γίγνεται, hoc certe dicit, quod
institutum sit a Caligula, usque ad suam aetatem i. e. saecu-
lum tertium p. Chr. manere, quo tempore nemo est, qui Nu-
midiam ab Africa proconsulari prorsus seiunctam fuisse neget3
ipse enim Mommsenius imperante Septimio Severo nomen
praesidis Numidiae mutatum eamque quam postea extitisse
putat provinciae divisionem accidisse opinabatur. Insigne
igitur hinc efficitur documentum, quo moneamur, ne scriptores
de legionibus solis, quae vires imperii efficiebant, dicentes
male intelligamus, sed illud utique teneamus, quod fundamen-
tum quasi fuit imperii Romani, ut qui militibus praeesset,
eundem populos, quibus milites praesidio erant, rexisse cen-

. seamus. Quare sui erant fines proconsuli Africae, sui legato

Numidiae nec quicquam inter eos commune, nisi quod cum
antiquitus una fuisset provincia Africa seiunctaque a ceteris
provinciis mari, nonnunquam fortasse scriptores, dum minus
accurate loquuntur, etiam legato Africam tribuere possunt.
Neque enim, quod via, quae ab imperatore Hadriano a Car-
thagine Thevesten munita est (Marin. Act. fratr. Arv. p. 7733
Letronn. Rev. archaeolog. 1844 p. 825), facta esse dicitur cu-
rante P. Metilio Secundo legato Augusti pr. pr. , docet pro-
consulis et legati provincias non fuisse divisas. Siquidem
si via publice imperatoris iussu per legionem III Aug. munie-

