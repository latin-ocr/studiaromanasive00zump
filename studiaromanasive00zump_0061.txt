De Gallia Romanorum provincia. 49

Cisalpina, ex ipsius rei natura ne post Sullam quidem eius
rationem mutatam esse poterimus colligere. Accedit aliud,
· quod inter Galliam hanc Cisalpinam, quae putatur, et inter
reliquas populi Romani quae vere fuerunt provincias magnam
quandam diversitatem fuisse significet. Etenim reliquas, non
modo parvas atque inermes, verum etiam magnas ac populis
bellicosis vicinas, aliquando ab iis administratas esse videmus,
qui praetores tantum fuissent, non consules. Nam ut in eo
temporis spatio, de quo agimus, consistamus, Macedoniam,
cuius plurimos rectores novimus, ex praetura obtinuit L. Rubrius
Culleolus (Comment. epigraph. Vol. II p. 184), C. Octavius
(ibid. p. 194), L. Appuleius Saturninus (ibid. p. 194),
Ω. Ancharius (ibid. p. 201), Africam L. Licinius Lucullus
(Cic. Acad. ΙΙ, 1), L. Sergius Catilina (Cic. p. Cael. 4),
Ω. Pompeius Rufus (Cic. p. Cael. 30), T. Vettius Iudex aliique,
quorum nomina ignoramus3 perpauci enim vel nemo ex con-
sulatu hanc provinciam sortitus est. Hispaniam autem cite-
riorem proxime ante Cn. Pompeium ex praetura rexit Ω. Ca-
lidius (Cic. p. Planc. 29), tum M. Pupius Piso, P. Cornelius
Lentulus Spinther anno 59 (Caes. bell. civ. I, 22), ulteriorem
Antistius ille Vetus, cuius quaestor fuit C. Iulius Caesar (Plut.
Caes. 5), C. Cosconius (Cic. in Vat. 5), ipse C. Caesar, Sex.
Quinctilius Varus, alii. Sardiniam et Siciliam post Sullam
quia quietissimae erant, nemo, qui consulatu functus esset,
accepit, nec magis Asiam, si L. Lucullum et M.' Acilium
Glabrionem excipias. Ciliciam ex praetura tenuit Cn. Dola-
bella, de quo diximus, Bithyniam, postquam Mithridate victo
pacata est, C. Papirius Carbo, C. Memmius Gemellus, alii.
De Narbonensi denique Gallia infra saepius disputabimus. At
Galliae Cisalpinae cum nullus omnino praeses, quin consulatum
gesserit, commemoretur, neque ea aut eiusmodi fuerit in tanta
urbis propinquitate, ut qui bene eam etiam ex praetura admi-
nistrasset, latere posset, aut tam plena armorum ac belli, ut
nisi a consulari viro et magno cum exercitu regi non posse
videretur, efficietur, ut etiam post Sullam diversam regiminis
rationem habuerit ac reliquae provinciae. Quae cum ita sint,
etiam deinceps alter consulum, qui Italiam provinciam sortiendo

4

