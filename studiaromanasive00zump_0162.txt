150 De Gallia Romanorum provincia.

copias: illud certe constat, non Gallias tantum ab Albino esse
occupatas, sed etiam Hispaniae partem (Spart. Sev. 12), nec
veri dissimile est, Candido, qui in ceteris bellis civilibus Se-
verum adiuvisset, hoc quoque Hispanicum esse commissum.
Quamquam nova haec provinciae coniunctio non diu constitit.
Etenim ex titulo nuper reperto (apud Orell. 6914) constat, ab
Caracallo Asturiam et Gallaeciam ab Tarraconensi Hispania
esse seiunctam nominaturque C. Iulius Cerealis leg. Aug. pr.
pr„ qui primus post divisionem Hispaniam novam citeriorem
Antoninianam rexerit. In quo titulo interpretando cavere de-
bebimus, ne eorum opinionem probemus, qui ita prorsus dis-
putant, quasi ante Caracallum Asturia nunquam ab reliqua
Tarraconensi fuerit seiuncta. Immo seiunctam fuisse certissime
didicimus3 sed Caracallus postquam sub Severo rursus con·
iuncta fuit, sine belli necessitate in perpetuum divisit. Atque
in hanc aetatem* plurimi iuridicorum et legatorum Augusti,
quos citavimus, incidunt, quorum rationes ultra persequi ab
hoc loco alienum est.

Quamquam etiam reliqua, quae de M. Aurelii et Severi
et Caracalli temporibus disputavimus, minus huc pertinent:
quae tantum praeparandi quasi causa attulimus. De Antonini
Pii aetate quaeritur, num Asturia peculiarem provinciam effe-·
cerit. Atque illa commemoratur Aelius Marcianus, proconsul
Baeticae, ad quem Pius scripsisse narratur in Dig. Ι, 6 (de
his qui sui iuris sunt) 2, et C. Iavolenus Calvinus apud Orell.
n. 2759, ac Tarraconensi provinciae universae paulo ante initio
Hadriani praefuit Ti. Claudius Quartinus, cuius titulus est
apud Boiss. Inscr. Lugd. p. 284 (cf. Noel des Vergers. in
Athen. Franco-Gall. anni 1856 p. 22). Fuit igitur imperante
Pio Hispanicarum provinciarum administratio aliquamdiu ea-
dem, quae fuerat ab Augusto instituta neque ulla Asturiae
separatio. Nam procuratorum titulis (ac iam sub Nerva proc.
provinc. Hispaniae citer. Asturiae et Callaeciarum commemo-
ratur apud Grut. p. 193, 3) non utor, propterea quod illorum
provincias cum iis, quas legati habent, saepe parum convenire
intelligo. Sed sub eodem Pii imperio alioquin pacatissimo
fuisse tamen scimus Maurorum seditionem, de qua Capitolinus

