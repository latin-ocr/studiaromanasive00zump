„ τ-ιν-Ἧν-Ἧνν-ικ.. , ·

ζ
ἓ

 

De legibus municipalibus Hispanicis. 289

ager fuerit et quo iure cum Saguntinorum republica coniun-
ctus, sed hoc nemo, opinor, credet, quos victos poenae causa
Romani Saguntinis subiecerant, eos ad beneficia, quae fidelibus
sociis tribuebantur, ac postremo ad ipsam civitatem Romanam
esse admissos. Qui tamen Turdetani cum Vespasianus universae
Hispaniae ius Latii tribuisset, non minus quam reliqui, ad societa-
tem aliquam reipublicae saguntinae pervenerunt; ager enim ipse
etiam postea stipendium penderet, homines quidem iam eo iure
erant, ut honoribus municipalibus gerendis civitatem Rom. se-
demque inter decuriones consequerentur. Hoc cum ita esset Sa—
gunti, nonne in Hispania Baetica Malacae et Salpensae‚ quamvis
et civitate Romana uterentur et municipia rite appellarentur, ita
potuit instituta esse respublica, ut eius non modo cives Romani,
sed etiam Latini iuris homines essent participes? Etenim quod
in tribus municipiis persecuti sumus, id potest in multis cogi-
tari, omninoque sic censeo, praeter Italiam quidem, in qua qui
habitabant, prope omnes lege Iulia civitatem Romanam accepe-
rant, pauca fuisse per provincias municipia, in quibus unum
civium Romanorum genus inveniretur: in plurimis vel pere-
grinae condicionis homines vel Latini ita admiscebantur, ut
omnes una municipii republica continerentur, idque si plurium
leges extarent, non coniicere tantum ex quorundam similitudine,
sed certissimis testimoniis persequi liceret. Neque enim ille
erat imperii Romani mos, qui placeat nunc fortasse multis, ut
subita mutatione ex una norma omnes reipublicae partes con-
stituerent: antiquitatem maxime sequebantur, vetera, quantum
fieri poterat, retinebant, si qua vitiosa erant, emendabant,
omnia deinque in eam formam redegerunt, ut in summa im-
perii coniunctione tanta existeret iuris diversitas, quantam
paucis vestigiis expressam indagare possumus.

At, inquiat aliquis, si municipia non habent hoc, ut omnes
municipes cives Romani sint, quid tandem habent? Quid est
illud, quo reliquis provinciarum oppidis antecellant? Nam
etiam Latina oppida necessario intelleximus non uno hominum
genere contineri, sed certe duobus. Quid igitur est proprium
municipii? quando municipium appellatur? Nimirum muni-
cipium existit, cum genus aliquod hominum (atque hoc ipso

19

