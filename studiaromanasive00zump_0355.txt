De propagatione civitatis Romanae. 343

cetera eius dominationis documenta hoc affert: civitate donatos
et quosdam e semibarbaris Gallorum recepit in curiam, quem
locum nisi qui cogitabit, si qui peregrini civitate donaren-
tur, iis ius honorum tribui non censuevisse, intelligere non
poterit. Nunc Caesarem videmus eo in morem Romanum pecÎ‡
casse, quod cum alios, Graecos opinor et Hispanos, tum Gal-
lorum principes, simul et cives Romanos et senatores fecit.
Hinc illud Ciceronis dictum extitit, quod refertur ab Macrob.
Saturn. 11, 3 et illa, quae Suetonius c. 80 narrat, de libello
proposito, ne quis novo senatori curiam monstrare veHet, et
carmen, quod vulgo de Gallis braccatis, qui latum clavum y
sumpsissent, canebatur. Cf. Dion. XLII, 51 et XLIII, 27
et 47. Atque unus eiusmodi senator nominatur ab auctore
bell. Afric. c. 28, Titius quidam, Hispanus natione, qui si no-
men recte legitur, civitatem tamen ipsam iam ante Caesarem
videtur esse consecutus. Singillatim igitur si quem vel divi-
tiis vel virtute bellica insignem ex provincialibus animadver-
tisset, ei pro potestate sibi legibus permissa senatoriam digni-
tatem et honores tribuerat, universis civitatibus praeter Trans-
padanos non tribuerat. Horum autem Transpadanorum (utor
enim eo nomine ad regionem significandam) ante Caesarem
duo fuerant genera, unum eorum, qui ex oppidis Latinis aut
sociis erant, qui cum vel magistratibus gerendis vel nobilitate,
divitiis, aliis virtutibus civitatem Romanam adepti essent, eo-
dem iure esse debebant, quo qui ex veteribus coloniis Latinis
ante legem Iuliam ad civitatem pervenerant, de quibus paulo
post disputabimus. Alterum genus erat ex municipiis, quae
lege Iulia facta erant, quos non minus quam reliqua munici-
pia, quae ex coloniis Latinis vel aliis sociorum oppidis cis
Padum extiterant, optima civitate, ut ad honores et in senatum
admitterentur, usos esse et ex iis quae diximus, probabile est
et infra pluribus exponemus. Nunc hoc maxime agendum
est, ut quae rationes ante legem Iuliam in Italia fuerint intel-
ligamus, ex quibus et ipsum ius honorum quam naturam, quam
vim habuerit, perspicietur et quod antiqua aetate ex necessi-
tate prope ortum sit, cum incredibili constantia ad remota im-
peratorum tempora conservatum esse apparebit.

