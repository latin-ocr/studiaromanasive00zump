 

De dictatoris Caesaris honoribus. 249

non quod non digna sint, de quibus denuo quaeratur, sed prae-
verti placebat ad id, quod et maximum esset et idem, quam-
vis saepe esset examinatum, multas dubitationes ac quasi tene-
bras haberet. Quid enim celebratius est tribunicia potestate?
Quae quomodo numerari consuerit, multi viri doctissimi expo-
suerunt: at quo modo orta sit et creverit et ea tandem facta
sit, quam in imperatoribus invenimus, iidem vel prorsus tacent
vel ita commemorant, ut cum perspicuis scriptorum testimoniis
pugnent. Quae si rectius perspicientur, paululum etiam ad
veterem illam tribunorum plebis potestatem, quaein libera
republica fuit, intelligendam redundaturum esse existimamus
neque id in tanta huius argumenti difficultate non erit gratis-
simum. Iam Dio Cassius XLII, 20 de tribunicia potestate
dictatori Caesari continuo postquam nuntius de caede Pompeii
Romam pervenit, delata sic scribit: Τήν τε ἐξουσίαν τῶν δημάρ-
χων διὰ βίου, ὡς εἰπεῖν, προςέθετο· συγκαθέζεσῦαί τε γὰρ ἐπὶ
τῶν αὐτῶν βάθρων καὶ ἐς τᾶλλα συνεξετάζεθαι σφίσιν, ὃ μηδενὶ
ἐξῆν, εὕρετο. αἶ’ τε γὰρ ἀρχαιρεσίαι πᾶσαι πλὴν τῶν τοῦ πλήθους
ἐπ’ αὐτῷ ἐγένοντο. Tribunicia igitur potestas perpetua ei decreta
est neque eam recusavit3 nam illa quae sunt προςέῦετο et εὕρετο,
quomodo decretam tantum esse illam, non receptam a Caesare si-
gnificent? Perperam igitur iudicaret Tacitus Annal. III, 56, qui
ubi de tribunicia potestate, quam Tiberius Druso filio petebat,
refiert, id summi fastigii vocabulum, inquit, Augustus repperit,
ne regis aut dictatoris nomen assumeret ac tamen appellatione
aliqua cetera imperia praemineret. Nisi forte credemus Lipsio
Tacitum sic interpretanti, ut Caesarem dicat eo nomine non usum
esse publice Augustoque, qui primus usus esset splendoremque
ei dedisset, non immerito eius originem tribui. Praeclara hercle
fuisset illa Augusti inventio, quicum rem ipsam a patre suo nosset
esse usurpatam, quod eum sese appellari iuberet qui esset, nescio
quod fastigium potentiae suae adiecisse diceretur. Ac quando

· *Augustum illud invenisse putamus? Etenim anno 36 a. Chr.

post Sex· Pompeium victum Dio XLIX, 15 hoc ei datum
esse scribit: τήν τε οὖν οἰκίαν αὐτῷ’ἐψηφίσαντο καὶ τὸ μήτε λόγῳ
μήτε ἔργῳ τι ὑβρίζεσθαι· εἰ δὲ μὴ, τοῖς αὐτοῖς τὸν τοιοῦτόν τι
δράσαντα ἐνέχεσθαι, οΐςπερ ἐπὶ τῷ δημάρχῳ ἐτέτακτο· καὶ γὰρ

