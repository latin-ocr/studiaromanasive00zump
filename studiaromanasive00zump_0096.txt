84 De Gallia Romanorum provincia.

est, et paulo post: Illa praeterea Cn. Pompeii sunt animadversa,
quae maxime confidentiam attulerunt hominibus, ut diceret se
aute Calend. Mart. uon posse sine iniuria de provinciis Caesaris
statuere, post Cal. Mart. se non dubitaturum. Cur autem Pom-
peius, si ante Cal. Mart. anni 50 de Caesare decerneretur,
iniuriam ei fieri putabat, si post eas, non fieri? Nimirum
quia eo tempore transactis reliquis negotiis senatus solet de
provinciis, quae quoque anno vacuae fiunt, statuere et consu-
laribus et praetoriis ex lege quidemPompeia, qua vetus ratio
paululum mutata est (Comment. epigraph. Vol. 11 p. 291),
quare cum intra annum 50 exisse Caesaris quinquennium didi-
cerimus, ne quid extra ordinem de eo decerni videretur, una
cum reliquis provinciis etiam de Galliis rectissime statui existi-
mabat. Quamquam illud certe minus apte Caelius priore loco
scribit Caesarem placere post Cal. Martias decedere, ut nec
diem quo eum decedere voluerit definiat et de decedendo lo-
quatur cum debeat de successore decernendo. Veruntamen
cum illa esset Pompeii sententia, ut Caesari exacto demum
imperio successorem mittendum esse censeret, quid tandem
anno 50 actum est? De quo narrat Appianus bell. civ. II, 27:
Κλαύδιος δ’ ἐςηγεῖτο πέμπειν Καίσαρι διαδόχους ἐπὶ τὰ ἔθνη·
καὶ γὰρ- ἔληγεν ὁ χρόνος i. e. C. Claudius Marcellus circa Cal.
Martias (paululum enim rem dilatam esse arbitror) retulit ex
senatusconsulto ·de provinciis consularibus imprimisque de
Galliis 3 siquidem tunc desinebat proconsulatus Caesaris. Non-
dum igitur mense Martio exierat, sed propinquus tantum erat
exitus. Verum quo tandem die erat exiturus? Scilicet signi-
ficat rursus Caelius mense fere Iunio sic ad Ciceronem scribens
(Cio. epist. VIII, 11, 3): Quod ad rempublicam attinet, iu unam
causam omnis contentio coniecta est de provinciis, in quam adhuc
incubuisse cum senatu Pompeius videtur, ut Caesar Id. Novembr.
decedat. Quod igitur superiore anno Pompeius narratur existi-
masse, ut Caesari exacto imperii die succedendum esse putaret,
id hoc loco sie dicitur, voluisse eum Caesari Id. Novembr.
succedi. Nonne igitur apertum est, ipsis his Idibus Novem-
bribus anni 50 Caesaris exisse proconsulatum eique ex legibus
potuisse succedi? Ex eodem die anni 55 ei olim alterum

