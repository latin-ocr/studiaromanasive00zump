360 De propagatione civitatis Romanae.

gemus ; incolae autem sunt, quicunque Latinae stirpis non
recepti in tribus domicilium quasi Romanum non acceperunt.

Sed ut ad eos, qui ex Latinis domi manentes privatam
civitatis Romanae partem adepti erant, disputatio nostra redeat,
quibus rebus caruerint, intelleximus: quaeritur iam, qua re iis,
qui in Latinitate permanserant, praestiterint. Necesse enim
est aliquid praemii quasi habuerint. Non multum id fuisse
Tacitus Ann. XI, 23 videtur significare, ubi de Aeduorum
principibus eodem civitatis Romanae genere donatis dicit:
fruerentur sane vocabulo civitatis, de quo loco iam supra eit-
positum est, sed arbitror tamen illum, quicquid privati com-
modi esset, parvi fecisse, atque ea tantum, quae ad summam
rempublicam honoresque pertinerent, intuentem ita scripsisse.
Quamquam etiam publice aliquid inter Latinos et inter cives ⁴
ex Latio existimo intercessisse, in poenis maxime ac iudiciis,
ut cives illi reliquis, qui optimo iure essent, in omnibus pror-
sus rebus aequarentur, nisi quod nec ad tribus nec ad senatum
honoresque senatorios admitterentur. Ac de iudiciis quidem
multa possent disputari, sed deducerer in campum et magnum
et ab hac quaestione alienum3 ipsam igitur rem significasse
sufficiat. De poenis autem, quas Latinis infligere liceret, civi-
bus Romanis non liceret, dolendum est exiguam sane ad nos
memOriam pervenisse. Nihil enim reperio, nisi quod Plutar-
chus C. Gracch. c. 9 Livium Drusum narrat, tribunum plebis,
destruendi Gracchi causa legem tulisse, ne quem Latinum ne
in militia quidem virgis caedere liceret (ὅπως μήδ’ ἐπὶ στρα·
τείας ἐξῇ τινα Λατίνων ῥάβδοις αἰκίσασθαι). Antea igitur in
militia virgis caedere licuerat, extra militam non licuerat. In-
certum tamen est, num Livia lex iis Latinorum, qui civitatem
haberent, praecipuum aliquod ius prae reliquis Latinis tribu-
erit, num, qui optimo iure cives essent, tamen hoc in genere
praestiterint. Ne illud quidem constat, num, quod Livius tu-
lerat, perlatum ac conservatum sit. Etenim in bello Iugurthino
Sallustius c. 69 narrat ab Q. Metello T. Turpilium Silanum,
praefectum oppidi ab hostibus capti, quod turpiter profugisset,
verberatum capite poenas solvisse. Nam is, inquit, civis ex
Latio erat. Hunc num Latini iuris fuisse putamus? Non vi-

