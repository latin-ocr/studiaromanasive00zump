De propagatione civitatis Romanae. 359

retinentibus placuit: tota res veterum senatorum, qui honores
suos vulgari nollent, invidia discussa est. Cf. etiam Valer.
Max. VI, 4, 1, apud quem tamen tempora hominesque turpiter
confunduntur.

Quae cum ita sint, Latinitatis hoc ius fuisse reperimus,
ut, si qui Romam migrassent, iis ab censoribus tribum acci-
pere atque optimam civitatem Romanam cum iure suffragii
et honorum coniunctam consequi liceret, ut et in senatum per-
venirent et summos honores adipiscerentur: si qui in oppidis
suis manerent, quamvis vel magistratibus gerendis vel opibus
ac virtute excellerent, tamen inferiorem tantum civitatem Ro-
manam obtinerent neque aut ad suffragia aut ad honores sena-
torios ipsumque senatum admitterentur. Iniustum hoc fortasse
quibusdam esse videatur, sed tamen et certum est et mode-
ratione censorum effectum esse arbitror, ut non esset iniustum:
quibus cum viderimus liberam hanc potestatem esse relictam,
utrum reciperent in tribus Romanas Latinos an non reci-
perent, olim quidem, cum parva urbs esset eamque multi-
tudine hominum augeri utile existimaretur esse reipublicae,
multos promiscue cum magna facilitate receptos esse existimo:
post, ubi magnitudo ipsa urbis molesta vel periculosa habere-
tur, cautio magna a censoribus adhibebatur, ne inopes recipe-
rent. Ita si quid in lege erat iniquitatis, id magistratuum sa-
pientia tollebatur. Neque enim quicquam est, quod eos, qui
iam domi cives facti erant, facilius in urbem admissos esse
putemus quam eos, qui Latinitate ipsa uterentur, nisi quod
illos probabile est fere fuisse divitiores, hos pauperiores. Nam
qui ex Latinis incolae tantum erant Romae i. e. qui non trans-
migrarant ex oppidis suis nec tribum acceperant, sive ii pri-
vatam civitatis Romanae partem habebant, sive non habebant,
aequaliter utrisque non plus quam una tribus patebat, quam
initio comitiorum sorte ductam omnibusque communiter Lati-
nis apertam esse intelleximus. Cuius rei argumentum ex ta-
bulae Malacitanae loco, qui supra p. 291 explicatus est, repeti
potest: in qua cum incolae et qui cives Romani et qui Latini
sunt, in una quae sorte ducta esset curia suffragium ferre iu-
beantur, similem olim Romae incolarum rationem fuisse colli-

