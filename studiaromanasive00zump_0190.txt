178 De Gallia Romanorum provincia appendix.

sumpsisse dictitarit! At retractum in urbem esse Caesarem a. d.
VII Id. Ian„ litteras missas Cal. Ian„ ac debuisse eas iniurias
inverso ordine commemorari. Quasi vero aut temporis ordo
illo loco diligentissime servandus fuerit aut Pompeiani ante
Cal. Ian. non conati sint Caesarem retrahere! Nihil igiturest
in his difficultatis, at maxima hercle in Hofmanni ratione, qui
semenstre imperium ereptum quam sibi sit molestum, nc ipse
quidem satis dissimulat. Simillimeque de altero loco Caesaris
bell. civ. Ι, 32 iudicamus, quisi veteribus auctoribus credas nec
ab epistola historiae secundum temporis ordinem compositae
vel fastorum diligentiam requiras, facillimum habet intellectum.

Destruximus fere, nisi quid nos fugit, totius Hofmannianae
disputationis fundamenta idque ita nobis faciendum esse pu-
tavimus, ut singillatim quae afferrentur argumenta examinaremus
perpetuitatemque ipsam rationum diligentissime persequeremur.
Reliquum commentarium minus curare licebit3 quamvis enim
et doctrina et subtilitate abundet, quia tamen in iis quae re-
futavimus, nititur, in multis et magnis rebus necesse est ab
veritate abhorreat. Veluti quae p. 67 de Cn. Pompeii litteris
ad senatum missis exponuntur, certe parum probabilia vide-
buntur esse, quippe quae ab ea opinione proficiscantur, Pom-
peium anni 50 comitia in Idus Novembres differre voluisse,
ut iis Caesar deposito imperio praesens peteret3 caput autem
nonum de comitiis anni 50 a p. 87 cadet totum, quo rationes
exponuntur, cur Caesar de consulatu anni 49 deiectus tamen
ad arma ire noluerit. Quamquam etiam aliud incommodum in
summa subtilitate viri doctissimi natum est ex eorum, a quibus
proficiscitur, vanitate atque infirmitate. Deducitur enim ne-
cessario saepe eo, ut haereat in veterum scriptorum testimoniis,
quae cum semel in ipsis disputationis fundamentis iaciendis
contemnere coepisset, animum ipsum nescio quo pacto assue-
fecit, ut, si quid displiceret, id spernere quam suam sententiam
mutare mallet. Itaque praeter Ciceronem nemo est veterum
scriptorum, qui non alicuius erroris arguatur. Ac Dio quidem
totus despicitur nec subtiliore interpretatione dignus habetur,
velut p. 52 de difficillima intercalandi quaestione, quem si di-
ligentius interpretere, videas non dicere, primam mentionem

