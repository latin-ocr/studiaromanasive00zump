De dictatoris Caesaris honoribus* 235

imperator iterum , tum constantissime imperator appellaretur?
Neque enim honorem, qui in iterato nomine imperatoris est,
si fuit semel receptus, ita postea negligi oportebat, ut nun-
quam usurparetur. Tum in numerando nomine imperatorio
quae ratio potest cogitari? Num omnibus Gallicis bellis 'Cae-
sarem semel tantum imperatorem factum esse putabimus? An,
quoniam Vercingetorigis imago addita est, unum nomen ex
reliquis proeliis, alterum ex extremo illo relatum esse statue·
mus, quo Vercingetorix captus est? Haec et omnes movebant
et me ita hercle ab initio affecerunt, ut de nummi illius fide
dubitarem. Accedebat, quod apud. eos, qui recentiore tempore
quos ipsi vidissent. nummos collegerunt, nullam prorsus eius
mentionem fieri videbam, velut ille, quem saepe laudavi, Ca-
vedonius, qui aetatis Augusteae nummos in Annal. Inst. arch.
anni 1850 p. 150 diligenter collegit, cum reliquos nummos re—
censeat, hunc non commemorat. At auctorem Eckhelius citat
Morellium, qui bis exhibet, in Thes. imper. Rom. num. tab.
IV n. 15 et20, et in fam. Rom. num. inter incertos tab. XVIII
n. 20, in annotatione autem eum a Goltzio in Fastis p. 174
editum esse scribit, deinde interpretationem et aliorum viro-
rum doctorum et suam addit, quae cum praeclare cum rebus
ab Caesare gestis convenire videretur, extremo loco huno de-
narium in eorum numerum asciscendum esse scribit, qui non
sint ficti ab Goltzio‚ sed vere visi. Haec igitur est origo
nummi illius, qui quin totus sit ementitus, iam nemo amplius
dubitabit. Nemo enim unquam similem vidit, pugnat aperte
cum reliquarum rerum memoria, prolatus denique est ab eo,
quem plurima falsa in re nummaria finxisse constat. Atque
etiam illud reperiri potest, quod et Goltzium, hominem nova-
rum opinionum monumentorum fraude confirmandarum cupi-
dissimum, ad hoc potissimum mendacii genus adduxerit et Eok-
hehum, sagacissimum mendaciorum Goltzianorum investiga-
torem, ab suspicione averterit. Etenim non pauci Caesaris
nummi sunt, in quorum una parte tropaeum est cum nomine
Caesaris, in altera caput vel Vestae vel Veneris cum hoc

signo IIT. Quod quomodo interpretandum sit, dissentiunt
. Borghesius Obs. num. X, 7 (Diurn. Arcad. 1823, 2 p. 40) et

