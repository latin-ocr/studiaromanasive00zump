82 De Gallia Romanorum provincia.

iis convenit, quae de imperio adempto narrantur. Etenim
- Appianus bell. civ. Π, 28, qui initia belli civilis accuratissime
exponit, Cn. Pompeium narrat cum anno 50 de successore
Caesari mittendo ageretur, callide ita ad senatum scripsisse,
ut Caesari, quasi ne finito quidem imperii tempore decedere
vellet, crimini· daret (ἡ μὲν δὴ τέχνη τῶν γεγραμμένων εἶχεν
εὐπρέπειάν τε τῷ Πομπηΐῳ καὶ ἐρέθισμα κατὰ τοῦ Καίσαρος, οὐκ
ἀποδιδόντος τὴν ἀρχὴν οὐδ’ ἐν τῷ νενομισμένῳ χρόνῳ), itemque
Dio XL, 59, de iis quae anno 51 acta sunt, tradens Pompeium
hoc constituisse ait, ut Caesari cum imperii dies exisset (exi-
turum autem fuisse anno insequenti) successor mittereturz'
Ἔπραττε δ’ ὅμως (Πομπήϊος) ὅταν τὸν δεδομένον οἱ χρόνον δια-
πράξῃ (τοῦτο δὲ οὐκ ἐς μακρὰν, ἀλλ’ εὐθὺς ἐν τῷ ὑστέρῳ ἔτει
γενήσεσθαι ἔμελλε) τά τε ἄλλα κατάθηται καὶ ἰδιωτεύσων οἴκαδε
ἐπανέλθῃ. Quae verba (ἐν τῷ ὑστέρῳ ἔτει) qui accurate inter-
pretabitur, et legis consularis initium a Cal. Martiis anni 54
repeti non posse intelliget neque dubitabit, quin falsa sit etiam
altera illa opinio, quam plurimorum esse video, qui a Cal.
Ianuariis quinquennium legis consularis et coeptum et finitum
esse putant, ut Cal. Ian. anni 49 alii proconsuli Galliae tradi
potuissent. Cuius opinionis nullam aliam invenio esse causam,
quam quod omnino Cal. Ianuariis imperia finiri debuisse exi-
stimant. Ac consules sane et praetores et aediles et quaestores
quique alii praeter tribunos plebis sunt perpetui quasi magi-
stratus, tunc Cal. Ian. inibant, sed reliquae potestates, quae
ad certos usus fiebant, ut dictatores, III viri agrarii, alii
curatores, nulla certa magistratuum initia habebant, provincias ¹
vero alias aliis temporibus esse coeptas vel ex lege Vatinia
constat, qua ex Cal. Mart. ad Cal. Martias quintas Galliarum
imperium Caesari datum esse diximus, Quodsi aliquo ant-e
Cal. Ian. anni 49 die imperium Caesaris exiit (hoc enim unum
ex tribus quae posuimus relinquitur) eodemque ante quinquen-
nium, quod lex consularis dedit, die olim coeptum est, nulla
alia eius diei causa poterit excogitans quam quod ipsa lex
consularis eo die lata sit, in qua sic fuerit scriptum, ut inde
ab eo die quo lata esset usque ad eum diem quintum Caesari
imperium prorogaretur. Sed si exitus imperii Caesariani intra

