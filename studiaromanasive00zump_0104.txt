92 De Gallia Romanorum provincia.

rium habere'voluerunt ac quicquid armis occuparant, inter se
ipsos diviserunt. Qua in divisione Gallia et Cisalpina et Trans-
alpina praeter Narbonensem tota M. Antonio tributa est, qui
cum ad rempublicam constituendam in Italiam proficisceretur,
L. Varium Cotylam cum sex legionibus in Transalpina Gallia
reliquit. Narbonensem autem provinciam cum universa Hispa-
nia Μ. Lepidus accepit (Dio XLVI, 55; App. bell. ciV. IV, 7).
Secutum est bellum Philippense, quo confecto ΙΠ viri vel
Antonius et Octavianus (nam M. Lepidi parum ratio habeba-
tur) ita provincias inter sese diviserunt, ut ille quas antea
tenuerat Gallias retineret, ac praeterea veterem provinciam
Africam, quae Lepidi fuerat, acciperet, hic Hispaniam et novam
provinciam Numidiam regeret (Dio XLVIII, 1). Ut autem
Octavianus, qui in Italia militum emeritorum commodis pro-
spicere statuerat, Antonio aequaretur, simul decretum est, ut
Cisalpina Gallia, quae urbi Romae nimis imminere videretur,
liberaretur (App. bell. civ. V, 3), i. e. ut vetere more rursus
cum Italia coniungeretur eique pareret, qui ipsi Italiae prae-

. esset. Tenebat enim eam tunc Q,- Fufius Calenus, Antonii

legatus, qui et Cioalpinam provinciam omittere et partem co-
piarum suarum Octaviano cedere iussus est (App. l. l.). Ac
cum eo Galliae praefuerat etiam L. Antonius, III viri frater,
qui ipsis Cal. Ian. anni 41 triumphum ex Alpibus egit (Dio
XLVIII, 4). Secutum tandem est post. multas magnasque
dissensiones foedus Brundisinum, ita diviso imperio Romano,
ut, quicquid a Scodra, Illyrici oppido, ad orientem spectaret,
Antonio, quicquid ad occidentem, Octaviano Caesari obtempe-
raret, Italia cum Gallia Cisalpina utriusque esset communis
(Dio XLVIII, ‘28 3 App. bell. civ. V, 65). Ita Gallia universa,
quam Caesar iam antea belli Perusini occasione magna ex
parte ceperat, in eius potestatem venit in eaque permansit3
nam bellum Actiacum, quo civiles dissensiones finitae sunt,
ad has regiones non pervenit. Quare ex hoc tempore paulo
certior provinciarum ratio servari coepta est, quae antea, cum
bella semper vel gererentur vel expectarentur, fere negligebatur.
Atque Caesar quidem, postquam pacem cum M. Antonio ac
paulo post etiam cum Sex. Pompeio composuit, anno 39 ipse

