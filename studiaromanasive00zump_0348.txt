336 De propagatione civitatis Romanae.

significat, cum propagati extra Narbonensem iuris honorum
unum hoc exemplum nominat3 quodsi plura fuissent, et minor
omnino in senatu dubitatio existere debuit et tanta imperatoris
argumentorum auctoritas, quantam silere non posset.

De reliquis autem provinciis quid statuemus? Earum
Italiae et situ et iure proxima est Sicilia, cuius condicio qualis
sub imperatoribus fuerit magnopere dolendum est prorsus esse
obscurum. Cui quod dictator Caesar tribuero voluerat, ius
Latii, non esse ab Augusto conservatum ostendit Plinius se-
paratim Latina oppida et stipendiaria enumerans. Sed cum
civitas liberaliter paulatim extra Italiam propagaretur, dubium
non est, quin imprimis Siciliae ratio sit habita. Hoc autem,
de quo disputamus, honorum ius iis civibus Romanis‚,qui ex
Sicilia oriundi essent, non multo post Augustum concessum
’ esse intelligimus. Etenim Dio LII, 42 de senatus recensione,
quam Augustus instituit, referens vetitos esse scribit senatores
Italia excedere iniussu imperatoris, tum sic pergit: καὶ τοῦτο
καὶ δεῦρο. ἀεὶ φυλάσσεται. [Ιλὴν γὰρ ὅτι ἐς τε τὴν Σικελίαν καὶ
ἐς τὴν Γαλατίαν τὴν περὶ Νάρβωνα οὐδαμόσε ἄλλοσε βουλευτῇ
ἀποδημῆσαι ἔξεστιν. Quae qui accurate interpretabitur, Augusti
tempore Siciliam nondum senatoribus permissam esse videbit„
at patuisse anno 49, cum Narbonensis provincia adficeretur,
Tacitus ρο, qui supra citatus est, loco narrat. Uter igitur
Siciliam admisit, Tiberius an Caligula? Nam nec Claudium
existimo propter eam causam, quam ante attuli, nec Augustum
sua ipsum instituta mutasse probabile est. Neque de Tiberio
credo, qui si quiequam eiusmodi fecisset, commemoraretur a
Tacito. Relinquitur Caligula, qui idem, eum peregrinationes
in Siciliam permitteret, ipsos Siculos ab senatu prohibere vix
poterat. Scio equidem liberae peregrinationis potestatem et
ius honorum non esse necessario inter se coniuncta neque esse
ostendit Dio, qui hoc vel sublato vel omnibus civibus imper-
tito illam tamen iisdem Siciliae et Narbonensis finibus circum-
scriptam fuisse refert: sed sunt tamen certe illa inter se affinia
nec si imperatores etiam postea reliquis provinciis interdixerunt
senatoribus propter eam causam, quod et suae et publicae
securitatis gratia nisi quae prorsus pacata essent, ab iis obiri

