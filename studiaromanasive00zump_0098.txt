86 ’ 1)0 Gallia Romanorum provincia.

existimari potest. Etenim decerni potuit, ut ex eo die, quo
decerneretur, ad eundem diem quintum i. e. usque ad mensem
Maium vel Iunium anni 47 Pompeius Hispanias obtineret.
Ita et Dio quinque annos Pompeio adiectos esse dixit rectis-
sime et Plutarchus consulatus ipsius tempus non complectens
paucosque qui ultra annum 48 pertinebant menses omittens
quod quadriennium appellarit excusandus est. Ad. eandem
enim rationem Dio XXXIX, 33 altera legis consularis proro-
gatione Caesari triennium adiectum esse scribit, annos 53 et
52 et 51 intelligens, quos solos integros ei ad vetus legis Va-
tiniae tempus additos esse vidimus. Qua de causa eo minus
erroris accusari debet, quod ipse si verum quaeratur hoc trien-
nium adiectum inveniri ait ὥστε τὴν ἡγεμονίαν καὶ ἐκείνῳ (τῷ
Καίσαρι) τρία ἔτη πλείω (ὥσγε τάληθὲς εὑρίσκεται) μηκύναι. Sed
potest de prorogatione imperii quod Pompeius obtinebat etiam
alia ratio iniri eaque, ut mihi videtur, paulo probabilior. Cuius
etsi initium utique fuisse iudico ab illo die, quo senatuscon-
sultum factum est, tamen dubitari potest, an iussus sit Pom-
peius imperium habere ad Cal. Ian. quintas i. e. anni 47.
Illud enim et rectius etiam quadriennium appellari poterat et
non minus recte quinquennium3 de simili enim quinquennio
summae potestatis III viris reipublicae constituendae delato
diximus in comment. epigraph. Vol. I p. 17. Eiusque pro-
rogationis causa quaedam afferri potest per se sane probabilis.
Nam cum Caesari supra docuerimus lege consulari imperium
prorogatum esse ad Idus Nov. anni 50, illud sane apparet,
quo iure optimates usi sint, cum ei succedendum esse existi-
marent, sed hoc non intelligitur, quam iniuriam sibi Caesar
fieri questus sit cum adimeretur, quoque pacto postularit, ut
Pompeius quoque exercitus provinciamque dimitteret. Neque
obscure Caesar querebatur3 nam et Suetonius Caes. c. 29 eum
fitteris narrat senatum esse deprecatum, ne sibi beneficium
populi adimeretur et ipse bell. civ. I, 9 in iis quae L. Caesari
adolescenti ad Pompeium se mandasse ait, sic scribit: dolmkse
se, quod populi Romani beneficium sibi per contumeliam ab ini-
micis extorqueretur ereptoque semenstri imperio in urbem retra-
heretur, cuius absentis rationem haberi proximis comitiis populus

