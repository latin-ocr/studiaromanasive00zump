308 De legibus municipalibus Hispanicis.

vinciam, sed ad eam, quam senatus regeret. Quare non ab
tribunicia potestate haec profecta esse iudico, sed ab censoria,
pro qua certe edictum est illud a Claudio, quod Ulpian. ΙΙΙ,
5, citat, item illud de theatrali populi lascivia, quod Tac. Ann.
XI, 13 affert. Imprimis autem comparari debet illud Augusti
edictum, quod Plin. ep. X, 83 affert. Nam Plinius legem
Pompeiam, qua apud Bithynos cautum erat, ne quis minor
annorum triginta magistratum caperet, ita scribit edicto Au-
gusti mutatam esse, ut ab annis duobus et viginti capere liceret3
siquidem Bithynia Augusti quidem aetate item erat senatus
provincia. Quantopere autem huic censorio edictorum generi ὴ
illud conveniat, quod in edicto' fuisse narratur, non opus est
explicari3 antiquitus enim censorum fuerat civitatem impertire
civiumque ordines describere. Etiam hoc intelligitur, quomodo
et Vespasianus Titusque communiter edixerint et denuo de
eadem re Domitianus. Nam Vespasianum constat censuram
ipsam gessisse (Suet. Vesp. c.8) ab anno 71 usque ad annum
74 p. Chr. in eaque collega usum esse filio (Censor. de die
nat. c. 18 ; Plin. nat. hist. 111, 66 et VII, 162). Itemque eum
per hoc ipsum tempus de Hispania, si non recipienda in civi-
tatem, at admovenda ad eam constituisse constat. Nam quod
Plin. nat. hist. III, 30 eum ait universae Hispaniae Latium
tribuisse, quoniam Plinius opus suum ante iam absolutum
anno 77 p. Chr. Tito Caesari cos. VI inscripsit neque impe-
ratorem, antequam exeunte anno 70 Romam revertit, de Hi-
spania statuisse probabile est, videtur prope necesse esse per—
tinere ad id tempus, quo Vespasianus censuram gessit. Atque
etiam Domitianus censuram gessit et gessit eo ipso tempore,
quo edictum, quod commemoratur, ab eo propositum est. Nam
quae in aere Salpensano sunt rubr. 22 et 24 imperator Caesar
Augustus Domitianus pater patriae, necesse est scripta esse
imperante Domitiano recteque Mommsenius animadvertit deesse
nomen Germanici, quod Domitianum exeunte anno 83 vel
ineunte anno 84 ab senatu accepisse docet Eekhel. Doctr. numm.
VI p. 397. Quare lex ipsa Salpensana tribuenda erit primo
Domitiani biennio edictumque paulo antecessisse existimabimus.
De censura autem idem Eekhel. ex nummorum auctoritate

