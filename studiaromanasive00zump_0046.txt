34 De Gallia Romanorum provincia.

perii homines ingenuos in civitatem receperunt? Denique sunt
quaedam extra Italiam civitates, quas et ante legem Iuliam civi-
tate usas esse constet et post eam, quae a viris doctis non
debuerunt negligi. In Hispania enim colonia erat Carteia con-
dita anno 171 (Liv. XLIH, 3) Latini iuris: eam nonne lege
Iulia non minus quam Latinas Italiae colonias in municipium
mutari oportuit? At Plinius nat. hist. III, 3, cum omnes
colonias et municipia nominet, quia Carteiam non nominat, in
vetere eam iure mansisse haud dubie significat. Eiusdem
generis nunc iudico fuisse Aquas Sextias anno 123 conditas,
de quibus olim in Comment. epigraph. Vol. Ι p. 412 hac re ”
nondum perspecta minus recte statueram, quarum colonis data
est Latinitas, in qua eos diu mansisse ostendit Plin. nat.
hist. III, 4 in Latinis oppidis recensens. Similiterque existi-
mandum erit de Hispali, quae cum aedificata esset illo tem-
pore, quo Hispania in dicionem redigebatur, postea aucta est
dictatoris Caesaris veteranis, qui cum accessissent, duae urbis
partes erant, quarum una antiquitus Latio donata in ea con-
dicione etiam post novam coloniam adiectam mansit. Vide
Comment. epigraph. I p. 310 et 365, ubi de Corduba similiter
constituta diximus.

Quae cum ita sint, certum esse existimamus, quod supra
posuimus, legem Iuliam ad solam Italiam pertinuisse, sed ad
hanc universam idque significat Appianus bell. civ. I, 14 sic
dicens: Ἰταλιωτῶν. δὲ τοὺς ἔτι ἐν τῇ συμμαχίᾳ παραμένοντας
ἐψηφίσατο εἶναι πολίτας, οὖ δὴ μάλιστα μόνου πάντες ἐπεθύμουν.
At, inquiat quispiam, omnes tu Italicas civitates lege Iulia in
civitatem Romanam receptas esse censes ac ne Transpadanas
quidem excipis? Etenim ad omnes civitates et Latinas et socias
et foederatas legem pertinuisse indicat Cicero p. Balb. c. 8,
cum lege Iulia ait civitatem datam esse sociis et Lat-inis ac
deinde Heracleenses et Neapolitanos nominat, qui diu foederis
sui libertati civitatem anteferre dubitassent. Quid igitur?
Nonne sic universam Italiam usque ad Alpes uno tempore civi-
tate donatam esse debebimus statuere? Non debebimus. Etenim
non ea erat leX, quae quicunque in Italia habitarent, cives esse
iuberet, sed modum quendam adhibebat, quo fides civitatum

