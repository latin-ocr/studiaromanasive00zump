356 De propagatione civitatis Romanae.

in quorum antea fuerunt, mancipio, manu, potestate manere
iubentur, necesse est in capite proximo antecedenti de iis
scriptum fuerit, qui civitatem consequantur: potuit etiam ali-
quo alio, quod antecessit. Sed quid tandem nos in ea quae
periit capitis parte fuisse existimabimus? Difficile illud qui-
dem est. dicere nec potest omnino dici nisi de ea coniectura,
quae admodum incerta sit, sed si quid est dicendum, de inco-
lis scriptum fuisse existimamus ad honores municipales ad—
mittendis vel cogendis. Nam etiam illud his legibus provisum
esse, 'ut idoneus eorum, ex quibus magistratus crearentur,
numerus esset, legis Malacitanae cap. LI docet, item cautum
esse de eo genere hominum ingenuorum, quorum comitiis ra-
tionem haberi liceret, cap. LIV. Quid igitur? Nonne sic fere
esse poterat: Incolarmn, qm? Latini erunt, comitiis ratio haberi
poterit, ,η’ in municipium Flavium Salpensanum abierint cum
parentibus cet„ nimirum si cum tota familia sua Salpensam
commigrarint, qua in re parentum quoque, ex quibus patri-
monium ad munera obeunda necessarium pendet, mentionem
fieri non absurdum est. Non verba ipsa quae in lege fuerint,
praestamus nec quae coniecimus‚ ex municipali ratione proba-
bilia esse docebimus (quamquam potest non difficile demon·
strari, sed ab hac quaestione ea disputatio aliena est), sed hoc
sequebamur, ut quae desunt, ita suppleri posse ostenderemus,
ut nihil inusitati aut singulare statueretur: etiam hoc videmur
esse assecuti, ut quod Mommsenius invenit, Huschkius fere
probavit, Laboulaius contra ius ac morem Romanum esse in-
tellexit, nullo modo ferri posse demonstraremus. Sed de eo,
unde egressi sumus, quid existimabimus? Latini qui magi-
stratum municipalem assequebantur, utrum statim an perfuncti
demum honore cives Romani fiebant? Scriptores quidem, qui
de iure tradunt, si accurate explicentur, in hanc 'potius partem
videantur esse accipiendi, ut cum ipso magistratu civitatem im-
petrari dicant. Nam etsi quod in titulo Tergestino apud Orell.
n. 4040 est impetrando, ut (Caroni Catalique attributi a divo
Augusto rei (publchae nostrae, prout qui meruisset vita atque
censu, per aedilitatis gradum in curiam nostram admit( te )ren-
tur ac per hoc civitatem Romanam apiscerentur, etsi dubium

