De legibus municipalibus Hispanicis. 313

prorsus memoria est apud Plinium vel iuris significatio omissa.
Ex quibus si unum statuamus esse illud municipium civium
Romanorum, duo relinquuntur, quae cum ineunte Augusti
imperio nondum civitatem Romanam haberent, exeunte accepisse
probabile sit. Simillimaque in Lusitania Eborae est ratio, quae
cum ab Plinio inter Latina oppida, ut diximus, referatur, ab
Augusto civitatem Romanam ac ius municipii accepit, id quod
ex nummis apud Eckhel. D. N. I p. 11 intelligitur. In Bae-
tica quidem singularem hanc Plinii prope dixerim negligentiam
deprehendi non licet. In qua provincia quoniam ex octo mu-
nicipiis, quae fuisse ait, duo tantum nominat, quae praeterea
cognoscuntur ex nummis municipia Arva, Italica, Obulco, in
sex illis, quae ab eo non nominantur, possunt esse idque est
eo probabilius, quod Tarraconensis iura cur ab Augusto tan-
topere mutata sint, idonea causa intelligitur3 gravissima enim
cum Asturibus et Cantabris bella gesta erant, quibus finitis
multi praemiis afficiendi ac multa constituenda erant. At Bae-
tica, quae quietissima fuerat, nec praemiorum nec poenarum
occasionem praebebat.

Hoc igitur cum esset Hispaniarum ius, quod ex Plinii
recensione quamvis leviter cognoscitur, Vespasianus universis
Latium tribuit, iactatus ille quidem, ut Plinius ait, procellis
rei publicae i. e. coactus >bellis civilibus, quae antecesserant.
Nolebat enim beneficia imperii tam celeriter ac tam late pro-
pagari, sed cum Galba ex Tarraconensi, Otho ex Lusitanica
legatione ad imperium pervenissent multaque, ut par erat, iis
provinciis, unde profecti erant, et gratiae referendae et studii
excitandi causa tribuissent, adimi ea non posse intelligebat in-
vitusque, cum censuram Tito collega suscepisset, eo descendit,
ut Latinitatem omnibus concederet. Sed diversa oppidorum
genera iam antea fuerant. Quid enim coloniis et civium Ro-
manorum oppidis Latinitas proderat? Num his nihil tributum
e'st ipsique cum reliqui tanto beneficio digni esse viderentur,
nihil acceperunt? Primum si quod summum erat in imperio
Romano adepti erant, nihil potuit tribui novi iuris, quo ex
genere erant paucae illae coloniae iuris Italici, quae in Hispa-
nia inveniuntur. Deinde quamvis civitatem Romanam haberent,

