De propagatione civitatis Romanae. 367

sidere vellent, facile eos per censum in tribus receptos atque
ad optimum civium Romanorum ius admissos esse arbitror;
multo certe facilius quam Latini admittebantur, qui ne sortes
suas relinquerent oppidumque, cuius tutandi causa deducti
erant, desererent providendum erat. Quamquam exempla ha-
rum rerumafferri non licet3 nam omnia haec municipia in
Italia quidem non diu constiterunt (huc enim pertinet apud
Paulum qui post aliquot annos cives Romani effecti smel), sed
iure suffragii et honorum donata in alterum municipiorum ge-
nus transierunt. Nec vero totum hoc genus extinctum est..
Nam cum supra quicunque cives Romani in provinciis essent,
docuerimus iure suffragii et honorum caruisse, sequiter cer-
tissime, ut quae oppida tota in provinciis civitatem Romanam
acceperant, municipia sine. suffragio fuerint, quorum quantus
numerus fuerit, optime ex naturali historia Plinii, qui Augusti
aetatem describit, coniicitur. Quod igitur prius in Italia fa-
ctum erat, ut oppida bene merita primum civitate sine suffra-
giO, tum paulatim suffragii honorumque iure donarentur, idem
postea in provinciis accidit eadem ratione: in quo hoc etiam
simile fuit, quod, postquam diu paulatim processum est, ad
extremum subito quodcunque reliquum erat una lege ad opti-
mum ius admissum est, in Italia lege Iulia, in provinciis im-
peratoris Caracalli constitutione.

Colonias autem Romanas, quae proprie appellantur, (nam
de his deinceps dicendum est) optimam civitatem Romanam
habuisse credimus Nic. Madvigio de condic. et iure colon. in
Opusc. acad. I p, 254, dicenti, non demonstranti. Etenim ar-
gumenta, quae affert, minus firma esse intelligo, etiam illud, quod
quasi pro invicto habet, quod apud Cic. de orat. ΙΙ, 71 An-
tistius Pyrgensis ex colonia Romana eques Romanus equo pu-
blico fuisse dicitur. Nam equestris dignitas, quam ab impera-
toribus etiam barbaris in civitatem receptis saepe tributam esse
supra docuimus, longe ab iure suffragiorum et ab iure hono-
rum, quod ad senatum tantum ac summos magistratus pertinet,
discrepat. Sed earum coloniarum, quae ab Augusto ceterisque
imperatoribus per provincias conditae sunt, similitudo recte
adhibebitur: ex quibus longe plurimas iure honorum caruisse

