128 De Gallia Romanorum provincia.

donis eum sane usum esse ostendit ipse Tacitus Annal. II, 5.
Veruntamen quaeritur etiam quale Galliarum imperium Ger-
manicus habuerit; siquidem ct alios Augusti propinquos vidi-
mus et Germanicum ipsum postea scimus ita praefuisse pro-
vinciis, ut praeter eos essent legati Augusti subiecti tamen
illorum summae quasi potestati3 contra Tiberium ita intellexi-
mus Galliis imperasse, ut ipse quos vellet rebus gerendis
praeficeret suisque tantum legatis uteretur. Ex utro igitur
genere tunc erat Germanici imperium? Num praeter eum
Augusti et Tiberii legati singulis Galliarum provinciis prae-
erant? Iam per se ipsum quidem parum hoc videatur esse
probabile3 nam Augustus certe, qui eum Tiberio opponere
volebat, potentiam eius prorsus infregisset, si alios ei suos
legatos addidisset, nec ipsi quibus uti vellet eligere permisisset.
Sed certiora ex iis quae Tacitus narrat, colliguntur. Etenim
c. 31 sic habet: duo apud ripam Rheni exercitus erant: cui
nomen superiori, sub C. Silio legato, inferiorem A. Caecina cu-
rabat. Hos per ipsam, qua erant dignitate, sane facile existi-
mabimus legatos fuisse Augusti ct Tiberii in Belgica et Lu-
gdunensi3 nam C. Silius, filius consulis anni 3 p. Chr, consu-
latum gesserat Cal. Ian. anni 13 p. Chr„ A. Caecina longe
etiam vetustior erat consularis, quippe qui iam anno 9 a. Chr.
propter bellum Pannonicum egregie gestum cum Druso con-
sulatum accepisset Cal. Iuliis loco T. Quinctii Crispini Sul-
piciani. Sed ita iis legatis usus est Germanicus, ut eos non
ipsius, sed Tiberii fuisse sibique proprium imperium habuisse
nemo credat. Nam primum Caecina duas legiones iubetur in
hiberna ducere (Ι, 37), tum in ipsa expeditione anno 14 sus-
cepta expeditas tantum cohortes habet nec ullam legionum
partem. At insequenti anno quattuor legiones ducit, reliquum
exercitum ipse Germanicus, (Ι, 56) ut C. Silius in Gallia sine
exercitu relictus esse videatur3 deinde in altera expeditione
Caecina etsi etiam legionibus aliquando praeest (I, 63), tamen
modo expeditam tantum manum ducit (I, 61), modo cohorte-s
alias (Ι, 60). Denique anno 16 C. Silius et A. Caecina pri-
mum classi fabricandae praeponuntur (Π, 6), tum Silius cum
expedita manu in Chattos irrumpit (ΙΙ, 7) et auctumno cum

