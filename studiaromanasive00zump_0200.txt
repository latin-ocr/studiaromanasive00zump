188 De Gallia Romanorum provincia appendix.

inauditus est, existimem. Quod Cal. Martiis vigiles illi in ta-
bulas frumenti publici narrantur esse inscripti, haud scio an
nihil ostendit, fortasse hoe unum, vel omnibus Calendis vel
Cal. Martiis (neque enim de hac re a proposito nostro alienis-
sima hoc loco quaerere possumus) tabulas frumenti publici
esse correctas atque in demortuorum locum alios substitutos,
de anno militari ex vestigiis, quae adeo nulla sint, colligi non
licet. At omnino ait, sicubi milites, qui pariter i. e. eodem
anno militari stipendia facere coeperint, recenseantur, eos dici
duobus consulatibus militiam inisse. Vereor, ne vir doctissi-
mus per orbem quendam ratiocinando ab co proficiscatur, quo
perveniendum sit ac quod demonstrandum sit, pro certo sumat:
nec con suetudinem illam per duos consulatus recensendorum mili-
tum constantem esse ipse paulo post p. 15 fatetur. Plerumque sic
fieri dicit, umbram -etiam illam rationis destruens. Nam quot
causae reperiri possunt, cur milites aetate ac stipendiorum nu-
mero proximi communiter aliquid posuerint ac dedicarint? Ex
exemplis autem, quae afferuntur, primum certe huc minime
pertinet. Nam apud Henzen. n. 6863 septem milites cohortis
praetoriae anno 150 propter missionem honestam genio cen-
turiae aram posuisse dicuntur, ex quibus quinque anno 133,
duo anno '134 militare coeperant. Ex qua inscriptione si opi-
nionis suae argumentum quamvis tenue sumere vellet, Momm-
senius docere debebat, quinque illos milites post Cal. Mart„
duos ante Cal. Mart. milites· esse factos3 aliter enim intra
unius anni, quem putat, fines non coercentur, vel, quoniam
hoc fieri non poterat, missionem honestam post ipsorum sedecim
annorum stipendia dari consuevisse, ut inde, qui pariter missi
facti essent, pariter militiam inisse intelligerentur. At ipse
cum p. 15 rectissime observet, non fuisse hoc moris eosque,
qui stipendia emeruissent, potuisse honestam missionem acci-
pere, non oportuisse: quid, quaeso, efficitur? Reliqua duo
exempla petuntur ex inscriptionibus Lambaesitanis, quarum
prima (apud Leon. Renier. Inscript. Alger. n. 19) posita est
L. Novio Crispino Martiali a veteranis leg. III Augu, qui mili-
tare coeperunt Glabrione et Torquato item Asiatico II et Aqui-
lino cos. i. e. ann. 124 et 125 p. Chr., altera M. Aurelio de·-

