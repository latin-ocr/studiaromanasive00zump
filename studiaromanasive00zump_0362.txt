350 De propagatione civitatis Romanae.

dis impares fierent, deinde ne urbs ipsa alienigenarum multi-
tudine compleretur. Improbat id Cicero, non tam eam ob
causam, ut opinor, quod multitudinem urbium aliis naturae
ipsius rationibus vel augeri vel minui legibusque parum in ea
re profici intellexerat, quam quod, cum urbem commigratione
gentium et extitisse et. crevisse videret, antiquum hunc morem
deponi nolebat: sed quacunque de causa improbabat, hoc ap-
paret, quae leges de peregrinis urbe prohibendis scriptae es-
sent, nihil prorsus ad hoc Latinitatis ius, ⁴quod perspicuo Livii
testimonio demonstratur, pertinuisse. Potuissent sane eo per-
tinere alterae leges, quibus qui cives non essent, civitate pro-
hibebantur: sed eae nec quales fuerint, traditur, nec, si pro-
babilitatem sequi volemus, videntur pertinuisse. Quibus si
Latinitatis ius, quod antiquitus conditum erat, esset immutatum,
nonne tantae rei apud scriptores reperiretur significatio? Deinde
earum praecipuam latam esse ait ab sapientissimis consulibus et
latam eo tempore, quo propter ipsam civitatem maximum bellum
immineret: quomodo igitur aut illi mutando iure stultissime ani-
mos sociorum commovissent aut si tamen commovissent, Cicero,
qui tempore remotior totius rei decursum contemplaretur, probare
id posset? Nihil igitur ne in hoc quidem altero legum genere fuisse
iudico, nisi quod aut ad fraudes quas multiplices in ea re versatas
esse ex iis, quae supra dicta sunt, apparet, tollendas aut ad ea,
quae dubia in iure essent, severius sancienda pertineret3 velut,
si quod paulo ante attulimus, statueretur, ne, quicunque Latini
Romae collocare domicilium ac censu ad civitatem pervenire
vellent, recipi utique in urbem omnes-necesse esset, nec ius
ipsum Latinitatis mutabatur ¹et severius de civitate impertienda
sanciebatur. Legum autem illarum, quas Cicero nominat,
prima erat M. Iunii Penni, trib. plebis ann. 1526 (Cic. Brut. 28;
Fest. s. v. republ), de qua nihil traditur nisi C. Gracchum,
qui iam tum sociorum Italicorum ope rempublicam agitare
statuisset, frustra restitisse, altera ex Sc. lata ab L. Licinio
et Q. Mucio, cos. ann. 95, quo tempore iam de civitate sociis
danda vehementer certabatur, eo videtur spectasse, ut quinon
essent cives quosque fieri legibus non liceret, cum reliquo
iure civitatis, tum suffragiis ferendis prohiberentur, unde no·

