,- «wrm—32:0⁸1. ⁴

De Gallia Romanorum provincia. 85

quinquennium decretum est, eodem lex ipsa consularis lata,
eodem denique Cn. Pompeio quinquennalis Hispaniarum pro-
consulatus delatus.

Iam reliquas. anni 50 a. Chr. actiones praeteribo, quae
cum utrimque summa vi in Galliarum successionem incubuis-
sent, elusae sunt imprimis Curionis trib. pleb. intercessione,
hanc aequitatem praetexentis, quod -Pompeio et Caesari simul
exercitus adimendos successoresque decernendos esse diceret.
Qua (le re sic narrat Appianus bell. civ. II, ⁴27, multos contra
dixisse, quod iniquum esse putarent Pompeio antequam eius
tempus exisset, imperium propter solam suspicionem adimi
(ἐνισταμένων δὲ πολλῶν, ὡς οὐκ ἰ’σον τῷ μήπω τὸν χρόνον ἐξήκειν
τῷ Πομπηΐῳ), quae mentio cum facta esset, idem c. 28 Pom-
peium tradit senatui scripsisse, se quidem, si ita e republica
esse videretur, vel ante tempus legibus constitutum sponte sua
depositurum esse provincias (ἃ δὲ ἄκων ἔφη λαβεῖν, ἑκὼν

> ἀποθήσεται τοῖς ἀπολαβεῖν θέλουσιν, οὐκ ἀναμένων τοὺς χρόνους

τοὺς ὡρισμένους). Dispar igitur causa erat Caesaris et Pom-
peii: illi Idib. Novembr. anni 50 exiit proconsulatus, huic non-
dum exiit. Etenim anno 52 Pompeio tertium consulatum
gerenti loco provinciae ex consulatu decernendae prorogatum
erat imperium, ut Dio XL, 44 et 56 scribit, in alterum quin-
quennium, ut Plutarchus Pomp. c. 55 in quadriennium alterum.
Hanc dissensionem ne quis inscitia aut negligentia alterius
utrius ortam esse putet, paulo altius haec quoque res repetenda
est. Etenim anno 53 cum inultae vehementesque seditiones
extitissent, tandem Cn. Pompeius a. d. V Cal. Mart. (Ascon.
p. 37 Orell.) solus consul creatus est, qui primum legem de
iudiciis sanxit, qua Milo a. d. VI Id. April. (Ascon. p. 31)
condemnatus est, tum senatus Pompeio pro restitutione rei-
publicae et duas legiones ad eas, quas iam habebat, addidit
et imperium Hispaniarum prorogavit, denique ille ex Cal. Sext.
Q. Metellum Scipionem generum suum collegam ascivit3 hunb
enim rerum ordinem accurate singula exponens Appianus bell.
civ. Π, 24 significat. Unde mense fere Maio vel Iunio illud
de provincia proroganda senatus consultum factum esse colli-
gemus. De ipsius autem prorogationis tempore dupliciter

