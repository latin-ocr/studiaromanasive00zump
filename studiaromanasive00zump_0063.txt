De Gallia Romanorum provincia. 51

75 qui consulatum gesserunt L. Octavius et C. Aurelius Cotta,
ex iis ille Ciliciam provinciam sortitus est, in qua anno inse-
quenti decessit (Plut. Lucull. 6), hunc Cicero in Pis. c. ‘26
nullo certo hoste summa tamen narrat triumphi cupiditate
flagrasse. Quare cum idem Cicero Brut. c. 92 C. Cottam
tradat ex consulatu in Galliam profectum esse, Pighius Annal.
Vol. ΠΙ p. 298 ei utramque Galliam obtigisse existimat, cuius
opinionis causam ullam aut rationem nec attulit nec afferre
potuit. Prorsus enim extra ordinem factum esse intelligemus
semel, ut utraque Gallia sub unius rectoris imperium coniun-
geretur, quod ut posset fieri, antea Cisalpinae universa ratio‘
mutata est: quae quamdiu vetere consuetudine ab eo, qui
Italiam obtinebat, regebatur, quomodo adiungi potuit Narbo-
nensis? Alterutram igitur Galliam Cotta rexit ac cum nullo
certo hoste triumphurn meruisse narratur, non dubitandum
esse cense0‚ quin Cisalpinam obtinuerit, ex qua praeter Alpinas
quasdem gentes vagas hostiumque nomine vix dignas triumphus
quaeri xnon poterat. In Narbonensi quidem tot nationes erant
bellicosae tantaque maximorum bellorum materies, ut qui con-
sulari exercitu ornatus gloriaeque cupidus esset, honestissime
triumphum adipisceretur. anue provinciarum divisio aliorum
annorum consuetudini prorsus convenit. Veruntamen si Ita-
liam cum Gallia Cisalpina obtinuit C. Cotta, hoc quidem posset
intelligi, si intra magistratus sui annum devictis hostibus
triumphum egisset 3 sed cum propter negotia domestica, in
quibus eloquentia excelluit, per consulatum ‘ipsum Romae
mansisset, our tandem post consulatum demum in bellum pro-
fectus est? Cuius si ulla facultas esset, certe successor eius
sibi potius imperium sumpsisset. Nimirum hoc sic accidit.
Anni 74 a. Chr. consules L. Licinius Lucullus et M. Aurelius
Cotta quas provincias acciperent? In Sardiniam et Siciliam
et Africam tunc quidem consulares viri non proficiscebantur,
Hispanias tenebant Pompeius et Q. Metellus, Macedoniam
C. Curio, Ciliciam L. Octavius, de quo diximus, nec horum
quisquam revocari poterat, quia illi difficillimum bellum admi-
nistrabant, hi modo provincias acceperant. Quare unum hoc
relinquebatur, ut consulibus futuris (sic enim lex Sempronia

4.

