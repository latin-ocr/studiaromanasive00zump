v‘ban-⁶.» Α

De Gallia Romanorum provincia appendix. 195

que de ΙΙΙ virorum reip. constituendae imperio saepius repetito
argumentis haud dubiisin comment. epigraph. I p. 17 et 22
demonstravimus. Quae cum ita sint, qui Caesaris imperium
lege Pompeii et Crassi datum ad Cal. Mart. anni 49 pertinere

putat, desciscit a more Romano ς, nos, qui id Id. Novembr.

anni 50 finitum esse statuamus, initiumque sumptum ab eo die
quo lex perlata est (etenim circa illum diem latam esse et
ex aliis argumentis intelligitur neque ab iis ipsis qui de Cal.
Martiis credunt, negatur), non modo certa scriptorum testi-
monia, quorum nullum contemnimus, verum etiam veterem ac
constantem reipublicae Romanae consuetudinem sequimur.

De iure autem Caesaris atque origine belli civilis iam per-
spectis legibus constitutoque imperii tempore haud paulo rectius
iudicare poterimus, de quibus rebus reliqui viri docti propter
eam ipsam causam, quod ab iis quae vera sunt, desciverant,
ad longas ac fere inanes disputationes descendere cogebantur.
Nunc intelligimus causam Caesaris et Pompeii nihil commune
habuisse cum lege consulari, qua alterum Caesari quinquen-
nium datum est: eius dies cum frustra a M. Marcello tempta-
tus esset, praeterierat: at pendebat tota ex plebiscito illo, quo
Caesari permissum erat, ut usque ad comitia consularia anni
49 provinciam retineret atque absens consulatum peteret. Leges
pugnabant haud dubie pro Pompeio, aequitas omnis pro Cae-
sare. Etenim plebiscito illi obrogatum erat lege Pompeia,
quae de iure omnium magistratuum lata erat, nec Caesar, cum
leges contra suam causam esse ipse animadverteret, proroga—
tionem provinciae ab senatu impetraverat. At inique nec sine
aliqua fraude Caesari populi beneficium extortum erat3 siqui-
dem plebs cum legem Pompeiam sanciret, quicquam tamen
eripi Caesari certe noluerat3 inique tota civitas in armis erat,
inique Pompeio summa omnium rerum potestas tradebatur,
inique multa alia violandi Caesaris eausa act-a erant. Neque
tamen hic quamvis inique oppugnaretur, sui honoris causam
'armis tueri statuit, sed expectans, dum inimici ira abrepti
tribunorum potestatem sacrosanctam imminuerent, oum leges
quoque secum facere intelligeret veteremque plebis potestatem
tueri videretur, tum demum erupit. Accidit igitur in Pom-

13*

