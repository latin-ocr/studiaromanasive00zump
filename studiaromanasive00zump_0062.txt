50 De Gallia Romanorum provincia.

acceperat, Galliam rexit neque exacto magistratus anno aliam
provinciam adiit. Alter enim, quia consulares provinciae ante
comitia destinabantur, iam in ipso magistratus sui anno eam,
quam deinde recturus erat, provinciam obtinebat. ld adeo
iam sic demonstremus, ut quae quotannis cum praetoriae tum
consulares provinciae fuerint, examinemus simulque si qui
Narbonensis Galliae praesides cognoscantur, afferamus.
Substitimus autem supra in anno 78 a. Chr„ quo M. Le-
pidus Narbonensem Galliam tenuit, qui cum bellum excitasset,
et Q. Catulo, cui Italia evenerat, imperium prorogatum et
>Cn. Pompeio extra ordinem exercitus datus est, quem ille in-
vito senatu, dum anno 76 in Hispaniam ulteriorem eontra Ser-
torium missus est, retinuit (Plut. Pomp. 17). Quare cum,
anno 77, quo D. Iunius Brutus et Mam. Aemilius Lepidus ex
interregno (Sall. hist. Ι orat. Phil.) consulatum inierunt, duo
iam essent in Italia exercitus cum duobus imperatoribus, quid
consul vel consules in ea egerint non tradi minime mirum
est. Substitisse autem existimo ambos cos. in Italia, praetextu
seditionis quamvis iam compressae. Nam Mam. Lepidus,
quamquam consueto more exercitum et quaestorem et legatos
et reliquum apparatum militarem habuit (Cic. p. Cluent. 36),
tamen iam provectior aetate erat, cum ad consulatum perveni-
ret (cf. Borghes. in Act. acad. Rom. arch. VII p. 159), ut
dubium-esse videatur, num provinciae externae regendae cupi-
dus fuerit, nec D. Brutus scio quam provinciam accipere
potuerit. Siquidem anno 76 Hispaniae a Cn. Pompeio et
Q. Metello, Africa ab L. Luculle, Macedonia ab Appio Claudio,
Asia ab L. Silano, Narbonensis Gallia ab L. Manlio, Cilicia
ab P. Servilio regebantur, Sardinia et Sicilia post Sullam
nunquam praesidem consularem videntur habuisse, ut nulla su-
persit provincia, quam anni 77 consulibus obtigisse existimemus.
Tum anno 76 C. Scribonium Curionem Macedoniam accepisse
constat (Comment. epigraph. Vol. II p. 180), collegam eius
Cn. Octavium, hominem mitem ac paci aptiorem, quod multis
corporis doloribus cruciaretur (Cic. Brut. c. 60 et de fin. ΙΙ, 283
Sall. hist. ΠΙ, 83 ed. Kritz.)‚ Italiae Galliaeque praefuisse ex

ceterorum annorum similitudine probabiliter suspicabimur. Anno

