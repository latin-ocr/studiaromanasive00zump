26 De Gallia Romanorum provincia.

Nam anno 99 a. Chr. quas provincias habuerunt consules,
Μ. Antonius orator et A. Postumius Albinus? Illum, cuius
memoria sit celebratissima, ex scriptorum silentio colligimus
in Italia mansisse, nec piratas in Cilicia ex consulatu domuit,
sed. ex praetura, proconsulari tamen imperio ornatus. Cum
enim a Cic. de orat. Ι, 18 pro consule appelletur, apud Liv.
epit. LXVIII praetor vocatur. De altero cos. cum nihil notum
sit, Pighius Annal. III p. 178 eum Macedoniae praefuisse con-
iicit. Equidem nec affirmo quicquam et externam aliquam pro-
vinciam eum obtinuisse probabile esse video. Insequenti autem
anno Τ. Didium constat Hispaniam citeriorem rexisse ( F ast.
triumph„ Gell. Π, ‘27 3 Plut. Sert. c. 33 Liv. epit. LX3 Comment.
epigraph. Vol. II p. 171), unde collegam eius Q. Caecilium
Metellum Nepotem, de quo tacetur, Italiae praefuisse intelligi· .,
mus. Itemque proximo biennio divisae videntur fuisse pro-
vinciae, ut anno 97 P. Licinius Crassus Hispaniam ulteriorem
haberet (Fast. triumph„ Ascon. in Pison. p. 14 ed.Orell.), Cn.-
Cornelius Lentulus Italiam, anno 96 Cn. Domitius Ahenobar-
bus et L. Cassius Longinus, de quibus tacetur, similiter sor-
tirentur. At de anni 95 consulibus plenior nobis memoria
superest. Nam Q. Mucium Scaevolam tradit Asconius in
Pison. p. 15 Orell. provinciam, ne oneri esset aerario, deposuisse,
unde ei ex more externam aliquam provinciam vel decernen-
dam fuisse vel decretam esse intelligimus, sed, cum consulari
exercitu in nulla opus esse videret (nam domi forisque tunc
pacem,fuisse ait Obseq. c. 110) Romae mansisse. Diversi
’ ingenii erat collega eius L. Licinius Crassus, qui cum triumphi
cupiditate flagraret, in citeriore Gallia, quam regebat, quosdam
Alpium incolas, qui Romanorum agros infestabant, consectatus
domuit: tum rediit triumphumque ab senatu petiit (Cic. de
invent. ΙΙ, 37 ). Ex his cave colligas, Galliam solam tunc
Crassi fuisse provinciam, quamvis Val. Max. III, 7, 6 eum et
Galliam obtinuisse et ex consulatu obtinuisse referat. Quod
utrumque falsum est. Etenim ademptum ei esse triumphi
honorem a collega narrat Cic. in Pis. 26, id quod ita explicat
Asconius, cum L. Crassus plurimum in senatu valeret nec
dubium videretur, quin patres ei triumphum essent decreturi,

