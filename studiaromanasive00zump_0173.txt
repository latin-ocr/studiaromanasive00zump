Ι
l

De Gallia Romanorum provincia appendix* 161

At Dioni erroris quern opinatur de imperio Caesaris duas
fuisse causas arbitratur Hofmannus p. ¹12. Una, inquit, in eo
posita est, quod persuadere sibi non potuit, Vatinia lege Cae-
sari, qui ante annum 58 provinciam non attigisset, deceden-
dum iam fuisse anno 54, i. e. quattuor non amplius annis
exactis: quo factum est, ut unum annum quem addidit quin-
quennio priori, de altero necessario detraheret. Scilicet nos
Dione longe sumus rerum Romanarum peritiores, longe dili-
gentiores, longe melioribus auctoribus instructi, explicaturque
praeclare unus eius error statuendo altero. Altera de triennio
peccandi causa fuit in tertio eius errore. Nam libr. XL, 59
de anno 51 sic scribit: ἔπραττε 3³ (ὁ Πομπήϊος) ὅπως, ὅταν τὸν
δεδομένον οἱ χρόνον (Καῖσαρ) ὃιάρξῃ (τοῦτο δὲ οὐκ ἐς μακρὰν,
ἀλλ’ εὐθὺς ἐν τῷ ὑστέρῳ ἔτει γενήσεσθαι ἔμελλε) τά τε ὅπλα
κατάθηται καὶ ἰδιωτεύσων οἴκαδε ἐπανέλθῃ. Item Caelius apud
Cicero epist. VIII, 8, 9 anno 51 narrat: Illa praeterea Cn.
Pompeii sunt animadversa ‚ quae maxime confidentiam attulerunt
hominibus, ut diceret se ante Cal. Mart. (anni 50) non posse
sine iniuria de provinciis Caesaris statuere, post Cal. Mart. se
non dubitaturum. Ex his duobus locis inter se collatis Hof-
mannus p. 12 efficit, ut Dionis sententia fuerit, Caesaris im-
perium anno 50 exisse et quidem initio eius anni. At quid,
quaeso? Num de eadem re dicere existimamus Dionem et
Caelium? Ille de exitu imperii narrat, hic voluisse Pompeium
post Cal. Mart. de Galliis statuere, atque Hofmanno, si cau-
sam suam probare vellet, imprimis hoc agendum erat, ut
doceret non potuisse statui de provinciis, antequam essent
vacuae, nec potuisse fieri, ut etiam cum alius imperio tene-
rentur, utrum eas consulares in proximum annum an praeto-
rias esse oporteret, deliberaretur. Veruntamen hoc nec de-
monstravit Hofmannus nec poterit, opinor, demonstrare. Quare
subtiliore interpretatione adhibita cum intelligamus de alia re

dicere Caelium, de alia Dionem, huius de imperio Caesariano

testimonium illud esse colligimus, ut id anno 50 exisse dixerit ;
de initio eius anni ac Cal. Martiis nihil invenimus3 nam εὐθὺς
ἐν τῷ ὑστέρῳ ἔτει est proximo insequenti anno. At etiam Ap-
pianus anno 50 Caesaris imperium ex lege Pompeia exisse

11

