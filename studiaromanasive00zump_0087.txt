 

De Gallia Romanorum provincia. 75

existimabat provinciam suam ad bellum gerendum copiasque,
quibus principatum civitatis adipisceretur, parandas. Sed quo
pacto aliam acciperet? Divisae enim erant provinciae, quae
consulares essent, quae praetoriae, neque eam divisionem per-
turbare aut volebat, ne nimis cupidus esse videretur (Suet.
Caes. 22) aut poterat. Tum fortuna eum insigniter adiuvit.
Etenim 'qui auctores accuratius singula persequuntur (Suet.
Caes. l. l.; Dio XXXVIII, 8), postea demum quam lege Va-
tinia citerior Gallia permissa est, adiectam esse scribunt Nar-
bonensem et quidem a senatu, atque ipse Cicero de prov.
cons. c. 15, quem locum supra attulimus, hanc ulteriorem pro-
vinciam senatus, citeriorem populi beneficio ei datam esse
significat: quare reliquos, qui citeriorem cum ulteriore com-
prehendentes utramque eodem tempore ei mandatam esse nar-
rant (Plut. Caes. c. 143 Pomp. c. 483 Cat. c. 333 App. bell.
civ. II, 13), brevitati dum student, quod diversum esse scirent,
coniunxisse putabimus. Sed quaeritur quo pacto senatus ei
ulteriorem Galliam decernere potuerit, qui, quamvis magna
esset Cn. Pompeii pro Caesare pugnantis (Plut.·P0mp. c. 48 3
Cic. ad Att. VIII, 3) auctoritas, certe non facile, ut sua ipse
acta everteret, adduci potuit? Nimirum paulo postquam lex
Vatinia perlata est, Q. Metellus Celer, de quo supra dictum
‘ est, morbo repentino in ipso Galliae Narbonensis proconsulatu
decessit, euius provinciam vacuam, quia praetoribus omnibus
consultum erat, senatus Caesari tribuit, nolens ille quidem,
sed verebatur, ne, si ipse cunctaretur, populus ea occasione
ad illum ornandum uteretur. Simili igitur fortunae beneficio
Caesar adiutus est atque olim L. Lucullus, cui item, cum
aliam provinciam sortitus esset, repentina L. Octavii morte
Bithynia apert-a est (supra p. 52). Quamquam populus etiam
diuturnitatem imperii addere potuit, senatus, qui leges servare
deberet, non potuit, nisi sic, ut quotannis prorogaret imperium,
*aliaque longe in causa erat citerior Caesaris provincia, in alia
ulterior, id quod ipse ostendit Cicero de prov. cons. c. 15 iis,
qui ulteriorem anno 56 Caesari eripi volebant, nihil prorsus,

unde huic quoque certum imperii tempus constitutum fuisse
colligamus, obiiciens.

