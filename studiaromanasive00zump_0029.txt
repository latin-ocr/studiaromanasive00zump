Dc Gallia Romanorum provincia. 17

plificari placeret, id quod non placebat. Accedebant bella
Gallica, quae unius vel etiam duorum imperatorum perpetuam
curam poscerent, praeterea rerum urbanarum ingravescens
moles, quae consules abesse non pateretur. Denique iurisdictio
urbana, quae diu iam binorum praetorum urbanorum tempus
explerat, institutis quaestionibus perpetuis tanta iam facta erat,
ut ne quattuor quidem illi, qui proprie provinciis destinati
erant, praetores per magistratus sui annum abesse posse vide—
rentur. Quae cum ita sint, nullum equidem tempus reperio,
quo probabilius sit illam quam· dixi praetorii muneris mutationem
susceptam esse, quam hoc C. Gracchi, quem praesertim constet
de provinciis legem tulisse. De qua quae traduntur, etsi ad
sortitionem tantum pertinent et ad consulares provincias, exiguam
tamen rerum Romanarum scientiam prodat, si sola a C. Graccho
sancita nec quicquam aliud lege Sempronia de provinciis com-
prehensum esse putet. Sed pluribus haec persequi non est
huius loci: ipsam rei mentionem cum tam multa de provin-
ciarum sortitione diceremus, inferre non videbatur esse inutile.
Illud unum adiicio, cum C. Marii praetura, de qua in comment.
epigraph. Vol. II p. 176 diximus, primum certum exemplum
exhibeat, quo praetorem exacto magistratu in provinciam pro-
fectum 6886 discamus, lapidem illum Pollanum P. Popillii,
quem paulo supra citavimus, ultimum videri esse exemplum,
quod praetorem in ipso magistratus anno provinciae praefuisse
ostendat. Gloriatur enim ille se praetorem in Sicilia fugitivos
Italicorum conquisisse ac reddidisse homines DCCCCXVII.
Fuit igitur in praetura ipsa Siciliae praeses. Sed quando fuit?
Anno 132 C. Fulvium cos. eo missum esse constat (Liv.
epit.. LVI), ante eum quattuor praetores parum prospere
pugnarant cum servis, quos Flor. II, 7 nominat, Manlius,
Lentulus, Piso, L. Hypsaeus (Diod. Fragm. XXXIV), qui
quadriennio ante Siciliam tenuerant. Sequitur, ut P. Popillius
anno 139 vel 140 praetor Siciliam rexerit 3 nam iam tunc
quaedam servilis seditionis semina in insula fuisse Diodori
l. c. narratio significat. Inter· hunc igitur P. Popillium et
C. Marium media prope est lex Sempronia, qua prorogandi

Ι praetorum imperii consuetudinem institutam esse putamus, non

2

