316 De legibus municipalibus Hispanicis.

et Tauromenitanos , siquidem Netinos deteriore aliquo iure
fuisse ostendit patruus Car. Tim. ad Cic. Verr. libr. III, 6,

Narbonensis Massilienses, Gallia Comata quattuor populos Lin- .

gones, Remos, Aeduos, Carnutos, Aquitania et Africa nullum3
reliquas enim provincias, quae quia Graeca origine erant, neque
mores Romanos facile admiserunt neque pariter cum ceteris
provinciis ad civitatem Romanam accesserunt, praetereo. Sed

ex his, quae nominavi, foederatis oppidis nullum fuisse dico, ’

quod foederis sui libertatem Latinitate mutare vellet3 omnia
si iure mutarentur, omisso Latio continuo in ipsam civitatem
Romanam transierunt. Itaque Messana a Plinio III, 88 appel—
latur civium Romanorum, Tauromenium colonia3 item Massilia
ut foedus deponeret, nisi civitate data non videtur esse mota.
Lingonibus autem cum imperator Otho gratificari vellet, num
Latinitatem obtulit? Immo civitatem Romanam, quam prin-
cipes eorum iam ante habuerant (Tac. Hist. I, 78). Sed idem

ex antiquioribus exemplis intelligitur. Foederata olim fuerat ¹

Gaditana civitas (Cic. p. Balb. c. 14 sq.), nec foedere aequo:
num igitur Caesar cum beneficium deferre vellet, Latinitatem
obtulit? Eam sprevissent certe: obtulit civitatem Romanam,
qua accepta municipes extiterunt. Foederatum item fuerat
antiquitus Saguntum (Cic. p. Balb. 22), quod civitate Romana,
non Latii iure foedus mutasse diximus. Quid? In ipsa Italia
nonne olim foedera fuerant Sabinorum, Volscorum, Hernico-
rum (Cic. p. Balb. 13), nonne Tarenti, Heracleae (Cic. p. Balb.
22) multarumque urbium Graecarum Italiae? Ex quibus nul-
lum fuit, quod unquam foedus suum Latinitate mutarit. Ipsam
etiam civitatem Romanam fuerunt qui aegre ac prope inviti
acciperent: siquidem lege Iulia curn civitas omnibus populis
Italicis offerretur, Cio. p. Balb. c. 8 magnam ait contentionem
Heracleensium et Neapolitanorum esse ortam, cum magna pars
in iis civitatibus foederis sui libertatem civitati anteferret.
Quare cum nunquam factum esse videamus, ut qui foederati
fuissent, deinde Latini fierent, ne Vespasianum quidem aut
Domitianum putabimus Hispaniae civitatibus foederatis Lati-
nitatem obtulisse. Neque ratio inveniri non potest, cur nun—
quam foedera Latinitate mutata sint. Vere enim si iudicare

