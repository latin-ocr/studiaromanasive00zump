De dictatoris Caesaris honoribus. 251

aliud Augusto atque huic ipsi aliud anno 36, aliud postea
datum esse existimemus.

Nimirum multas habet partes tribunicia imperatorum potestas,
quas cunctas simul datas esse non est necesse3 possunt singillatim
tribui eumque quasi gradum esse observatum veri est simile, ut
quod minus esset, prius, quod maius, postea decerneretur. Hi
igitur gradus tribuniciae potestatis explorandi sunt progressusque
qualis paulatim factus sit, inveniendus. Primum igitur Dio XLII,
20, quem locum supra citavimus, Caesarem accepisse ait τὴν ἐξου-
σίαν τῶν δημάρχων διὰ βίου, ὡς εἰπεῖν, quibus non eam, quae
postea esset, universam, sed partem quandam, accepisse ipse
significat, ut quodammodo idem quod illi habere videretur.
Quid autem erat hoc? Duas res Dio nominat, primum συγκα-
θέζεσθαι ἐπὶ τῶν αὐτῶν βάθρων. Hoc quid sit, non difficile
est intellectu. Dicuntur enim subsellia quibus tribuni plebis
uti solebant, in quo insigne eorum potestatis erat. Sit enim
verum, quod Pseudo-Asconius ad Cic. div. p. 118 ait, sub-
sellia omnium potestatum minorum'fuisse communia, tamen
ex his subselliis certa ea, quibus tribuni utebantur, aliquid
proprii habebant tribuniciaque appellabantur. Ipsumque hoc
nomen saepius reperitur, velut Suet. Caes. 783 Claud. 233
Dio Cass. XXXVII, 50; LIII, 27. Utebantur autem eo sub-
sellio primum in curia (nam cum Val. MaX. 11, 2, 7 narret
eos initio ante fores curiae positis subselliis decreta patrum
examinasse, postquam in curiam admissi sunt, non minus id
genus sedilium habuisse probabile est), deinde in theatro (nam
regnante Augusto Dio LIII, 27 C. Thoranium tribunum ple-
bei in theatrum ad subsellia tribunicia patrem suum de-
duxisse narrat), tum in aliis locis, in quibus vel singuli vel
cum collegis negotii gerendi causa consedissent, velut in comi-
tiis (Liv.111‚ 64) et si quem alium locum sanctitate tribunicia
occupare vellent (Dio XXXVII, 50). Iam ex his rebus, quae
-honore subsellii tribunicii continebantur, ceteras quidem Cae-
sar fortasse minus usurpabat, propterea quod semper dictatu-
ram et consulatum gerebat, quamquam reliquos imperatores
ἑ saepe usurpasse infra intelligemus, sed quod ad theatra lu-
* dosque pertinebat, non contempsit, ut in totius populi consessu

  

