De legibus municipalibus Hispanicis. ‘285

non expertes fuisse Gaius, cuius verba supra citavimus, dicit.-
Sic igitur de Malacitanorum Salpensarumque incolis statue-
mus, eos, quamvis suffragia de magistratibus ferrent, ad ho-
nores ipsos non esse admissos. Quorum cum haec, quam ex-
posuimus, fuerit ratio, numquid habet, quod municipes aut
civitate Romana aut Latinitate usos esse doceat? Si hac ute-
rentur, quoniam incolis partem aliquam reipublicae tradi semel
placuerat, aequum erat non iis modo tradi, qui pari, sed iis
etiam qui meliore iure essent i. e. civitatem Romanam habe-
rent. Sin civitatem municipiis tribuemus, cur incolae qui cives
Romani essent ad suffragium admissi sint, apparet, de Latinis
possit dubitari, sed quoniam sic partem ipsorum municipum
Latino tantum iure fuisse statuendum erit, incolas eodem quo
illa inferior pars municipum erat iure praeditos non contemni
oportebat.

Redit igitur omnis nostrae quaestionis difficultas huc, ut
de municipibus disputemus, quorum Salpensae et Malacae duo
genera fuisse cognovimus, unum civium Romanorum, alterum
Latinorum. Hanc rationem cum ea opinione, qua municipia
Latini iuris esse potuisse Salpensamque et Malacam fuisse
statuunt, supra demonstravimus optime convenire: num cum
civitate Romana eorum conveniat, dubium esse posse videatur.
Sint enim fortasse viri docti, qui municipia ita definiant, ut
neminem in iis esse putent nisi qui civis Romanus sit. Qui
non solum his tabulis, in quibus Latini inter municipes com-
memorentur, refellantur, sed etiam coloniarum ratione, quae
a nobis in comment. epigr. Ι p. 470 satis exposita est. Nihil
enim magnopere inter municipia et inter colonias intererat,
praeter nominis inanem quandam speciem, qua coloniae ante-
cedere videbantur‚ et originem, qua coloniae ex urbe Roma
propagatae, municipia aliunde ascita erant: quare si in illis,
quas civitate Romana usas esse omnes concedunt, non unum
erat genus hominum, sed plura iure diversa, quid est, quod
in municipiis, quamvis civitatem haberent, unum hominum
genus esse oportuisse dicamus? Non loquimur de illis colo-
niarum partibus, cum diversis temporibus in idem oppidum
coloni deducti sunt, unde hominum genera existebant, quae

