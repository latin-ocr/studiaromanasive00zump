80 De Gallia Romanorum provincia.

dita est, huius anni aestate Q. Metellum cum Vaccaeis pugnasse
docuimus, ut, cum provinciam antequam alii assignari possit,
vacuam esse oporteat, certe universa Hispania aestate nondum
Pompeio mandari potuerit. Deinde quid est quod Cicero Pom-
peium sibi displicuisse scribit? Ad valetudinem id certe non
pertinet, sed poenitebat hominem eorum quae in consulatu suo
agere atque assequi posset imprimisque provinciarum, quas
sibi collegaeque olim a senatu decretas esse videret. Ipsam
etiam legem Treboniam longe posteriorem quam Ciceronianam
epistolam esse infra exponemus, necconsentaneum est aut
cum similium legum consuetudine congruit aut denique cum
Dione XXXIX, 39, qui statim post legem latam legatos in
provincias missos esse ait, convenit, ut multo postquam rogatio
ad populum lata est, diem, quo consules provincias acciperent,
finitum esse existimemus. Quare verba illa Ciceronis ad Atti-
cum ad provincias olim anno 56 ex lege Sempronia consulibus
decretas, non ad eas, quae lege Trebonia assignatae sunt,
refero, ut Pompeius mense Maio parum contentus iis, quae ab
senatu obtigerant, num quid forte lautius a populo accipere
posset, animo agitasse legemque Treboniam praeparasse pute-
tur, in quibus dum est cogitationibus, morte Q. Nepotis nun-
tiata universae Hispaniae ei tradendae occasio oblata est.
Veruntamen unde discimus non nominatim aTrebonio provin-
cias Crasso et Pompeio esse tributas? Nimirum quod Plu-
tarchus Crass. c. 15 sortitionem eorum commemorat: ex qua
cum illi Syria, huic Hispania ulterior evenisset, lex Trebonia
nihil nisi quae senatus ac sors dederat, ambitu extendit, copiis
auxit, imperio amplificavit.

Hac igitur lege M. Crasso et Cn. Pompeio consultum est,
qua perlata (sic enim scribunt Dio XXXIX, 33 et Plut. Cat.
c. 43) ipsi, qui iam provincias acceperant, consules eodem die
(Dio XXXIX, 36) aliam de Caesare legem pertulerunt, qua
primum potestas eius amplificata est, ut liceret ei cum quibus-
cunque vellet et bellum gerere et pacem facere, aliaque quae-
dam minora constituta, deinde imperium prorogatum in alterum
quinquennium, ne prius quam consules ipsi exercitum provinÎ‡ ,
ciamque dimittere cogeretur. Neque enim recte haec quoque

