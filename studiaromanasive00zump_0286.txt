274 De legibus municipalibus Hispanicis.

in iis et Latinitatis et municipiorum mentio: num igitur unum
afferri potest oppidum, quod et Latinum fuisse et municipium
appellari constet, ante Iuliam quidem legem, qua civitas Italiae
data est? Immo post eam ipsae illae, quae olim coloniae La-
tinae fuerant‚ quia civitate utebantur, saepe a multis appel-
lantur municipia neque Latinitatem quisquam putabit ita illo
tempore esse mutatam, ut eam quae haberent oppida, antea
non possent appellari municipia, postea possent. Quo argu-
mento quid potest cogitari certius atque ad persuadendum
aptius? Verum nolumus haec tempora explicare, quibus si
quis duplicem illam municipiorum naturam, ut aut Latina aut
civitate Romana fuerint (nam quin antiquissimis temporibus
etiam qui cives non essent municipum tamen iure usi sint,
non negamus idque ex alio quodam genere esse intelligimus)
-—— sed si quis duplicem illam municipiorum rationem florente
libertate deprehendere sibi videatur, maximis argumentis refelli
poterit. Nunc cum in imperatoris Domitiani aetate versaremur,
imprimis Plinii auctoritatem putabamus esse examinandam,
quippe qui et Hispanicorum horum monumentorum prope ae-
qualis fuisset et ex publicarum tabularum fide universi imperii
Romani descriptionem instituisset3 memineramus etiam eum
in ipsa Hispania enarranda magna usum esse diligentia, qui
si consentiret, gravem novae opinioni commendationem conci-
liari, sin dissentiret, ne in illorum interpretatione erratum esset,
vehementer verendum esse videbamus. Quid igitur habet Pli-
nius? In Hispaniae Baeticae enarratione (nat. hist. ΙΠ, 7) sic
ait: Oppida onmia numero CLXX V, in z’z's coloniae IX, muni-
czpz'a VIII, Latio antiquitus donata XXIX, libertate V I, foedere
III, stipendiaria CXX. Ipsa haec magnam suspicionem movere
debent, ut municipia diversa esse censeamus ab oppidis Latio
antiquitus donatis i. e. ab oppidis Latinis3 nam Plinius, qui
imperatoris Augusti Agrippaeque tabulas sequitur atque uni-
versae Hispaniae Latinitatem ab Vespasiano datam esse in
extrema descriptione adiicit, antiquitus Latina dicit ea oppida,
quae ante Vespasianum eo iure fuerant, dato olim ab Augusto
maxime, post cuius tempora nihil in Hispaniae condicione vi-
detur esse mutatum, neque quicquam hinc debet colligi, quo

