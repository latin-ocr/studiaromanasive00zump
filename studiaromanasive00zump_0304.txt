292 De legibus municipalibus Hispanicis.

Livium XXV, 3, ubi iudicium M. Postumii Pyrgensis apud
plebem ab duobus tribunis plebis accusati exponitur, haec
sunt: Spes una videbatur esse, si C. Servilius Casca tribtmm¹
plebis -- priusquam acl suff'ragium tribus vocarentur,' interces-
sisset. Testibus datis tribuni populum submoverunt sitellaque
lata est, ut sortirentur ubi Latini affugium ferrent Ita non
modo optimus omnium codex Puteanus habet, nisi quod non
sitellam, sed aperto errore site illam appellat, verum etiam
reliqui, ut nulla prorsus lectionis discrepantia notetur. Sed
displicuerunt tamen Latini Ι. Fr. Gronovi0‚ viro longe omnium
doctissimo, (in epistola ad Nic. Heinsium in Burmann. Syllog.
epist. III p. ⁶255) qui cum neque ante suffragii lationem aliam
ullam sortitionem fieri putaret nisi praerogativae neque Latinos
iam tempore belli Punici civitate ac suffragii iure <haec enim
uno iure contineri existimabat) donatos esse erederet, sic con-
iecit sitellaque allata est, uc (vel ubi) sortirentur tribus ac dein
suffragium ferrent. Cuius auctoritas etsi non sine magna
quadam dubitatione erat, vehementer movit et Livii editores,
quorum nemo fere codices sequendos esse putavit, et plurimos
viros doctos, qui Latinitatis iura exponerent, ex quibus
Huschkius de republ. Serv. Tull. p. 649 et Weissenborn. in
programmate gymnas. Isenacensis anni 1833 similiter prorsus
emendandum esse censuerunt. Nunc certe conservandum esse
videbitur, quod in omnibus codicibus est ut sortirentur ubi
Latini suffragium ferrent, nec tamen probanda eorum, qui et
de Latinorum suffragio credebant. et Livius an recte scripsis-
set dubitabant, opinio‚ qui hinc de suffragio Latinis ubique et
omnibus dato colligebant, velut Niebuhr, hist. Rom. ΙΙ p. 86
et ΙΙΙ 620. Etenim non de omnibus Latinis Livius dicit, sed
de iis qui Romae incolae erant, i. e. qui cum ex aliis oppidis
oriundi essent, eo domicilium suum contulerant: his, ut Ma-
lacae una curia, ita Romae una tribus, in qua suffragium fer-
rent, patebat, quae antequam plebes ad suffragium vocaretur,
ab iis, qui comitiis praeerant, sorte ducenda erats Hoc igitur
primum faciendum erat tribunis plebis, qui in M. Postumii
iudicio praeerant, ideoque ut id quod ipsam suffragii lationem
antecedebat factum esse significaret, a Livio narratum est.

