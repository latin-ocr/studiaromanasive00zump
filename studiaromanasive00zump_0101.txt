De Gallia Romanorum provincia. 89

in eum odio incensus esset, agere coepit ea quae paulo ante
exposita sunt. Hinc nata est illa dissensio civilis (nam etiam
Pompeius insigni inconstantia Caesari adversari coepit), quae
postquam rempublicam distraxit, tandem in bellum, quo uni-
versi imperii Romani forma mutata est, erupit. Quae singil-
latim persequi, quoniam Galliarum tantum historiam scribimus,
ab hoc loco alienum est.

Hoc certum est cum anno 49 bellum civile erumperet,
Caesarem rite ex legibus quas ex consulatu acceperat provin-
cias, Galliam utramque cum Illyrico obtinuisse. Nam senatus
cum revocandum utique Caesarem esse statuisset, decreverat
ille quidem successores, L. Domitium Ahenobarbum, anni 54
consulem, (Caes. bell. civ. I, 63 Cio. epist. XVI, 123 Suet.
Caes. 34 et Ner. 2) et M. Considium Nonianum, praetorem
anni 52 (Ascon. in Milon. p. 55 Orell.; Cic. epist. XVI, 123
ad Att. VIII, 11, 13), quorum ille Galliam Narbonensem,
auctam recentibus bellis, hic Cisalpinam regeret, sed cum huic
senatusconsulto Μ. Antonius et Q. Cassius tribuni plebis
intercessissent ac vi prohibiti profugissent, cum probabili aliqua
specie Caesar, quicquid ex eo die, quo tribuni fugissent, actum
esset, rite ac legibus actum esse negabat (Cic. ad Att. XI, 7
init.), ut ipse ex lege Cornelia vetere, quae tamdiu quemque
provinciae praeesse iubebat, dum successor missus esset, legi-
time Gallias retinere videretur. Quare, ubi, provinciis suis
relictis in Italiam invasit, legatos reliquit M. Licinium Cras-
sum, III viri filium, in Cisalpina Gallia (App. bell. civ. ΙΙ, 41),
complures alios in Transalpina, in quibus maxime D. Brutus,
C. Trebonius, C. Fabius nominantur. Cf. Comment. epigraph.
Vol. Π p. 224. Sed postquam superatis in Hispania Pompeii
legatis dictaturam accepit, antequam ad bellum Pharsalicum
proficisceretur, novam provinciarum, quas tunc tenebat, divi-
sionem suscepit, de qua sic refert App. bell. civ. II, 48: ἠγε-
.μονιάς τε ἐς τὰ ἔθνη περιέπεμπεν ἢ ἐνήλλαττεν, ἐφ ἑαυτοῦ κα-
ξαλέγων, ἐς μὲν Ἰβηρίαν Μάρκον Λέπιδον, ἐς δὲ „ltus -λιαν Αὖλον
Αλβῖνον, ἐς δὲ Σαρδὼ Σέξστον Πεδουκαῖον, ἐς δὲ τὴν νεόληπτον
Γαλατίαν Δέκμον Βροῦτον. De quibus verbis non facile est
statuere, sed credo tamen etiamnunc quod in' comment. epigraph.

