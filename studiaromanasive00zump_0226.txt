214 De dictatoris Caesaris honoribus.

ses et dimidium dictator fuerit facileque priores quos citavimus,
Dionis loci incusentur, quod annuum spatium dictaturae tri-
buerint. Sed est hic Romanorum mos, ut in potestatibus atque
imperiis si quid non magnum aut ad totum annum desit aut
ultra annum excurrat, tamen annuum appellent, cuius rei insigne
exemplum attulimus in comment. epigraph. I p. 17, alterum
etiam magis insigne est hoc, de quo dicimus, tertium infra
in tertia dictatura afferetur, quartum fortasse ex prima peti
potuerit, quam si quis a Kal. Sext. anni 49 usque ad Kal.
Ian. anni 48 pertinuisse et tamen recte sex mensium dici exi-
stimet, habebit quo sententiam suam tueatur. Veruntamen ‘cum
hoc esset spatium dictaturae, quam eius naturam quasi fuisse
putamus? Ascribi enim solet in fastis atque in legibus vel
senatus consultis adficiebatur, cuius rei causa susciperentur
dictaturae. Iam haec cum longior esset, non comitiorum ha-
bendorum causa, ut prima, nec reipublicae constituendae causa,
ut ultima, quae perpetua erat, sed, opinor, rei gerundae vel
fortasse seditionis sedandae causa in fastis dicebatur fuisse3
nam de republica constituenda ante bella finita cogitari non
poterat. Ita igitur lacunam lapidis explevimus.

Haec postquam de dictatura Caesaris disputavimus, fa-
ciendum est, ut ad consulatum redeamus, cuius singularis
prorsus ratio magnas habet difficultates. Etenim supra ex
Dionis auctoritate docuimus, Idib. Octobr. anni 48 ei consu-
latum in quinquennium datum esse i. e. dum esset cons'ul ΙΙ,
designatum eum esse tertium, quartum, et deinceps, dum quin-
quennium explesset. Utrum receperit hunc honorem necne,
non addit Dio, nisi quis forte ex silentio eius cum dictaturae
insignia ab eo sumpta esse scribat, non esse receptum colligere
velit. Ac recte sic videatur colligere3 narn si recepisset, Kal.
Ian. anni 47 fuisset consul, Dio autem ipse XLII, 27 initio
anni 47 scribit Romae homines fuisse metu perturbatos, quod
nemo esset consul, nemo praetor, nemo omnino curulis ma-
gistratus, sed M. Antonius, magister equitum, sex lictoribus
armatisque stipatus omnia administraret. Singularis igitur tunc
haec erat reipublicae condicio, ut et esset consul iure, quod
legitime Caesar a senatu populoque esset designatus, et nullus

