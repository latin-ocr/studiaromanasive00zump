310 De legibus municipalibus Hispanicis.

Aug. aut imp. Caes. Domitiani Aug civitatem Romanam σοφὲ·
secutus consecuta erit, is in. libertos libertasve suos suas paternos
paternas, qui quae in civitatem Romanam non. venerit -- idem
ius eademque condicio esto quae esset, si civitate mutatus mutata
non esset, haec nonne ad ipsos patres familias, non ad liberos
nepotesque referenda sunt? Itaque necesse est edicta non illos
solos liberos nepotesque Latinorum, sed ipsos hos etiam La-
tinos comprehenderint. Verum hoc si non erat in edictis, quid
tandem erat? Certe id, quo status Salpensanorum mutaretur.
Nam lex ubicunque in his tabulis Hispanicis commemoratur,
ad magistratus creandos, ad comitiorum rationem, ad potesta-
tem magistratuum, ad alia similia, quae in republica Salpen-
sana vel Malacitana sunt, pertinet, edicta his duobus locis
commemorantur, ubi de consequenda civitate Romana agitur.
Iam Vespasianum tradit Plinius nat. hist. III, 30, qui iam ci-
tatus est, universae Hispaniae Latium tribuisse, quod cum
certe etiam ad Salpensam Malacamque pertinuerit, nonne pro-
babile est esse hoc ipsum quod quaerimus edictum, ex quo
Salpensani civitatem Romanam consequi dicuntur? Sed si Ve-
spasianus iam tribuit Latinitatem, quid adiecit Domitianus
edicto? Hoc, nisi ad inanes coniecturas descendere placeat,
reperiri non poterit. Nisi forte ab Domitiano civitatem Ro- .
manam adiectam esse putabimus. Ita sane duo illa edicta quae
fuerint intelligitur, item aliud quod de Domitiano in his ta-
bulis est, de quo postea disputabimus, sed illud aperte obstat,
quod, qui civitatem consequuntur, eam consequi dicuntur ex
duobus edictis3 unum enim appellari id, quo civitas dabatur,
satis erat. Rursus autem ii, qui cum Salpensam Malacamque
iure Latino fuisse censeant, hoe ius ab Vespasiano impertitum,
ab Domitiano autem nescio quid adiectum esse existimant,
verbis legis refelluntur. Nam si Salpensani ante annum 77
p. Chr. ab Vespasiano Latinitatem accepissent, et statim multi
cives Romani facti essent et certe quotannis, qui honores mu-
nicipales gesserant, civitatem consequebantur. Mutatio igitur
civitatis acciderat in Salpensanis, acciderat capitis deminutio,
patriae potestatis iurisque libertorum amissio. Iam igitur, cum
rubr. XXII et XXIII praecipiatur, ut civitate Romana con-

