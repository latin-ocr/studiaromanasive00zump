109

Cum nuper in Galliae provinciae historia enarranda ad C.
Iulii Caesaris tempora pervenissemus, ut potestates eius atque
imperia diligentius examinare coepimus, magna capti sumus
admiratione, quod onmia prope vel obscura vel incerta vel pa-
rum virorum doctorum studiis explorata esse videremus, Neque
id in auctorum inopia aut exilitate accidit, sed tot gravissimi
ac locupletissimi Caesarianae aetatis testes extant, quot vix
alio imperii Romani tempore inveniuntur. Etenim ne M. Ci-
ceronem, ex cuius tamen libris uberrima harum rerum cognitio
peti potest, numeremus, Plutarchum habemus et Appianum
et Dionem Cassium, quos quamvis tempore remotos, at copia
et fide et rerum Romanarum cognitione haud contemnendos
esse existimamus, habemus Suetonium, eorum quae ad impeâ€”
ratores pertinent, enarratorem accuratissimum, habemus denique
ipsum Caesarem, qui licet causae suae serviret eaque ut iustior
esse videretur, quaedam vel tacuit vel addidit, tamen tempora
resque ipsas et optime cognovit et incorrupta fide tradidit.
Accedit ad haec, quae per se ipsa satis idonea existimari po-
terunt, inscriptionum et nummorum certissima auctoritas, quae
cum publica sit, ubi publice quid gestum sit quaeritur, nihil
dubium relinquere posse videatur. Quamquam ab ipsis his
nascitur quodammodo hoc loco confusionis atque obscuritatis
initium. Servata enim nobis sunt in fastis Capitolinis, qui
appellantur, duo fragmenta annos 49 usque ad 43 a. Chr. com-
plectentia, in quibus quae de temporibus ac magistratibus tra-
duntur, ab iis quae scriptores narrant, ita discedere videbantur,
ut ab viris doctis quamvis diligenter quaerentibus nondum ea

