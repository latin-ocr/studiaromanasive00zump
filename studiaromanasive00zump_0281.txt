Quod 'in antiquitatis scientia magnopere optandum est, ut
non modo quae fortunae quodam beneficio extant, emendentur
atque explicentur, verum etiam, ut nova monumenta, quibus
cognitio nostra augeatur, in lucem oculosque nostros prodeant,
id in nullo genere facilius et potest fieri et fit quam in epi-
graphico. Quod cum fere non ex codicibus librisque manu
scriptis, quorum studium vetustissimum est, pendeat, sed par-
tim ex casu, quo quae in terra latuerunt eruta proferuntur,
partim ex industria humana, qua partes imperii Romani diu
ignotae paulatim explorantur, multa saepe inveniuntur, quae
novis subsidiis subministrandis ipsos litterarum nostrarum fines
amplificent. Itaque et in Italia plurimae inscriptiones novae
innotescunt, quarum vix ulla est, quae si diligenter explicetur,
non ad aliquam antiquitatis partem rectius constituendam adÎ‡-
iuvet, et in Africa aliisque regionibus olim barbaris, nunc pau-
latim humanitati nostrae perviis, ea existunt, quae insignem
ac prope insperatam rerum Romanarum cognitionem afferant.
Quamquam plurima huiusmodi minora sunt, ex quibus qui
quod ad antiquitatem cognoscendam prosit, elicere velit, tanta
uti debeat et interpretandi sagacitate et similia colligendi in-
dustria, ut ipsi plus quam monumentis debeatur. Sed non-
nunquam etiam ea subito existunt, quae ipsa nullo eruditionis
adiumento scientiam nostram augeant, quae fere eo pluris fa-
cienda sunt, quod non per librariorum imperitiam corrupta,
sed qualia scripta erant, nec aliorum opinionibus immutata,
sed publica quasi fide tradita ad nos pervenerunt. Ex quo
genere nihil est, quod conferri possit cum duabus inscriptio-

