4 De Gallia Romanorum provincia.

partes divisa sit, quae fuerit rectorum ratio, similiaque multa,
quae ad summam rempublicam pertinent, non pauca reperias
a nullo esse exposita, reliqua ab aliis tradi aliter, ut qui viro—
rum doctorum studia quasi colligant neque ipsi novas con-
iecturas excogitant, nihil nos scire incertisque opinionum quasi
fluctibus agitari fateantur. Quare cum nuper de provinciali
imperii Romani ratione agere coepissem ac Syriam et Mace-
doniam, quae maximae sunt transmarinae provinciae , quales
fuisse viderentur exposuissem, ubi ad occidentem me converti,
Galliam imprimis tractandam esse statui, quippe in qua et
maximam quaerendi materiem relinqui et insigne momentum
ad‘universam rempublicam cognoscendam proponi intelligerem.
Nec vero ita mihi ab initio omnia explicanda esse putavi, ut
bella ipsa, quibus temptata primum, tum perdomita est provincia,
enarrarem: in quo argumento etsi sunt multa et magna nec
infructuosa, minus tamen ea ad provincialem rationem, in qua
hoc quidem tempore versari constituimus, referuntur. Initium
igitur disputationis nostrae ab eo tempore ducetur, quo pro-
vincia, quae proprie dicitur, constituta est: exitus erit impera.-
tor Vespasianus, ad quem eundem in Syriae ct Macedoniae
historia exponenda descendimus.

Ipso autem provinciae nomine Romani utuntur varie eoque
tandem devenerunt, ut quodvis negotium vel publice vel pri-
vatim impositum provinciam appellarent, a qua significatione,
quae apud optimos Latinitatis auctores reperitur, si recedimus
in eaque, quae ad propositum nostrum propius pertinet, con-
sistimus, dupliciter provinciam dici invenimus. Etenim primum
quicquid extra Italiam imperio populi Romani paret, quamvis
parvum sit, provincia vocatur, velut Graecia, quia populi
Romani erat, quamvis Macedoniae quaedam appendicula fuerit,
recte dicetur provincia, item dicentur singulae eius civitates,
quas proprie in provincia potius esse existimemus. Haec vo-
cabuli potestas ab hac disputatione, qua Gallica bella origi-
nemque imperii Romani praetermittere statuimus, aliena erit:
illam sequemur, qua qui populi in unum quasi corpus quoddam
coniuncti suis ac peculiaribus propraetoribus vel proconsulibus
obtemperarunt, provinciam efficere dicuntur. Haec provincia

