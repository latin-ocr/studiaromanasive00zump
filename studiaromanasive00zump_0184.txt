172 De Gallia Rornanorum provincia appendix.

esse ait, ut absens et retinens exercitum peteret, quod imperium
fuisset decem annorum. At in qua voce illius causae signifi-
catio, quae aperta esse putatur, latet? An in particula enim?
At ea Attici cum dissimulatione quadam respondentis est et
ad sententiam, quae cogitatione supplenda est, pertinet. Serio
enim et plene loquentis haec erant: At ne absentis quidem
rationem haberi, quod et contra leges est et vi perlatum, placere
tibi potest. Num enim annorum decem imperium tibi placet?
Perit igitur coniunctio petitionis et decem annorum, perit quam
eius coniunctionis rationem sibi invenire videtur Hofmannus,
perit denique argumentum, ut petitionem ad annum 50 >perti-
nuisse credamus. Neque omnino satis verum est, quod absens
et exercitum retinens idem significare ait3 dirimit enim Cicero,
dirimebant fortasse etiam cavillantes Pompeiani3 nam hoc fa-
cile Hofmanno concedo.

Quamquam inest in hoc loco quaedam difficultas, quam
nos in superiore commentatione cum de imperio Caesaris dis-
putaremus, quamvis intelligeremus, minus tamen fortasse ex-
plicavimus. Movet enim me non quod idem sed quod diversum
esse Cicero significat abesse et retinere exercitum. Etenim, ut
supra dixi, cum absenti Caesari petitio secundi consulatus data
est, data est retinenti provinciam neque aliud quicquam valet
abesse, quam habere provinciam. Scio equidem, omnes aucto-
res, Dionem XL, 56, Appianum bell. civ. II, 25, Ciceronem
ad Att. VIII, 3 et Phil. II, 10, hoc unum narrare, absenti da·
tam esse petitionem, sed dicunt hoc ipsum retinenti provinciam.
Id et ex re ipsa et ex Caesaris historia apertissime intelligitur.
Quid enim, quaeso, vetus mos vel lex, quae candidatos prae-
sentes profiteri iubebat, sequebatur? Num dignitatem nescio
quam populi Romani spectans vetabat candidatos, si eorum ra-
tiones ita ferrent, ruri versari? Magnum videlicet hoc erat,
quod non repulsa puniendum, sed lege sanciendum esse vi—
deretur. An hoc spectabat, quoniam cum imperio urbem in·
trare non licebat, ne continuarentur imperia spatiumque aceu-
sandi, si quis quid admisisset ne adimeretur? Ipsi etiam legi
Pompeiae, quae de iure magistratuum lata est, scimus hoc pro-
positum fuisse, ut intermissione quadam honorum atque im-

