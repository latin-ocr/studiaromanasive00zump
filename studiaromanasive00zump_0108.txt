96 De Gallia Romanorum provincia.

tum sit, illa quae praeter militarem relinquitur civilis iuris-
dictio a quo tandem in Germaniis administrari consuerit. Ita
cum Fechteriana ratio mori Romano adversetur, Mommseniana
certe parum perspicua sit et secum ipsa quodammodo pugnet,
nos quidem iam omissa refutatione ita nostram disputationem
persequemur, ut omnia, quae dubitationem vel movisse videa-
mus vel movere posse existimemus, diligenter examinemus.
Qua in re adiutos nos esse fatemur viri doctissimi M. Roulez.
commentatiuncula inserta relationibus acad. reg. Belgic. tom.
XXIII n. 6, qui cum novis illis opinionibus omnem Galliae
antiquitatem perturbari videret, id egit, ut provincias Germa-
nias fuisse ostenderet. -Quamquam nos totam rem et altius
paulo repetivimus et ulterius persecuti sumus.

Cum igitur Augustus anno ‘27 a. Chr. imperium cum se-
natu populoque Romano partiretur, universam Galliam, quam
nondum satis pacatam esse existimaret, sibi reservavit, qua de
re Dio Cass. LIII, 12 sic refert: τοῦ δὲ δὴ Καίσαρος (ἐνομί-
σθησαν) — Γαλάται πάντες, οῖ’ τε Ναρβωνήσιοι καὶ οἱ Aoo-5300-
· νήσιοι Ἀκοϊτανοί τε καὶ Κελτικοὶ, αὐτοί τε καὶ οἱ ἄποικοι σφῶν.
Κελτῶν γάρ τινες, οὓς δὴ Γερμανοὺς καλοῦμεν, πᾶσαν τὴν πρὸς
τῷ Ῥήνῳ Κελτικὴν ’κατασχόντες Γερμανίαν ὀνομάζεσθαι ἐποίησαν,
τὴν μὲν ἄνω, τὴν μετὰ τὰς τοῦ ποταμοῦ πηγάς, τὴν δὲ κάτω,
τὴν μέχρι τοῦ Ὠκεανοῦ τοῦ Βρεττανικοῦ οὖσαν. Quae quomodo
dixisset, explicans Dio paulo post addidit: ταῦτα δὲ οὕτω κατ-
έλεξα, ὅτι νῦν χωρὶς ἕκαστον αὐτῶν ἡγεμονεύεται· ἐπεὶ τό γε
ἀρχαῖον καὶ ἐπὶ πολὺ καὶ ᾳύνῧυο καὶ σύντρια τὰ ἔθνη-ἅμα ἤρχετο.
Suo igitur tempore i. e. saeculo p. Chr. tertio ineunte, eas
esse ait provincias, suo quamque praesidi parentem, quas re-
censuerit, ut tunc sex in Galliis provincias fuisse intelligamus,
Narbonensem, Lugdunensem‚·Aquitaniam, Belgicam, Germa-
niam superiorem et inferiorem: quod autem adiicit-antiquitus
et diu pauciores fuisse provincias, ut binae vel ternae singulis
praesidibus obtemperarent, paulo incertius est ac ne de Gal-
liis quidem, quae recens subiectae sint, probabilem coniectu-
ram admittit. A quo igitur cognitionem eorum quae Augustus
de Galliis constituit, petemus? Ab Strabone, opinor, qui cum
ipsa illa aetate vixerit, tum pro diligentia sua ea quae tunc

