232 De dictatoris Caesaris honoribus.

Alterum argumentum petitur ex Ioseph. Antiq. XIV, 10, 7,
quo loco eum alia decreta a Caesare de honore Iudaeorum
facta, tum hoc refertur: Γάϊος Καῖσαρ, αὐτοκράτωρ, δικτάτωρ τὸ
τέταρτον, ὕπατός τε τὸ πέμπτον, δικτάτωρ ἀποδεδειγμένος διὰ βίου
λόγους ἐποιήσατο περὶ τῶν δικαίων τῶν Ὑρκανοῦ τοῦ Ἀλεξάνδρου,
quo loco quartam dictaturam ab perpetua aperte discerni dicunt.
Sint certa illa verba, sit magna de honoribus Caesaris aucto-
ritas Iosephi, eaque quae cum reliquis monumentis contendere
possit, tamen diversitas illa non efficitur. Etenim si quis quar-
tam dictaturam eandem fuisse perpetuam vellet significare,
quomodo diceret? Si dictatorem IV perpetuum appellaret, in-
esset, quod ab reeta ratione abhorret, neque enim quater per-
petuus ferri potest3 nihil igitur superest, nisi ut dictator IV,
dictator perpetuus nominetur eaque de causa in nummis alter-
utrum tantum poni, non utrumque coniungi videmus. Sed
sit diversa dictatura quarta ab perpetua quintaque appelletur:
quid dicit Iosephus Caesarem appellans δικτάτωρα ἀποδεδειγμέ·
νον διὰ βίου’.ρ Non hoc, opinor, designatum esse dictatorem
perpetuum3 nam dictaturam quia non quotannis aut certis
spatiis aut certo aliquo die initur, hoe proprium atque ab ceteris
magistratibus ordinariis diversum habere diximus, ut postquam
decreta est, statim ineatur neque ullam quae antea fiat, de-
signationem patiatur. Dicit igitur Iosephus factum sive ere-
atum esse Caesarem dictatorem perpetuum, quique diversitatem
illam retineat, ad absurdam hanc rationem deducatur, ut eun-
dem et quartum et quintum sive perpetuum dictatorem appellari
statuat. Quae cum ita sint, nummi nihil in alterutram par-
tem valent, Iosephus cum fastis reliquisque auctoribus prorsus
consentit.

Veruntamen operae pretium est etiam reliqua Caesaris
edicta, quae a Iosepho cum plena honorum praescriptione ex-
hibentur, examinare, quod antequam instituamus, faciendum
esse putamus, ut pauca de imperatorio eius titulo praemitta-
mus. Eius tria genera discernuntur ab Dion. XLIII, 44, de
ipsius Caesaris honoribus disputante. Unum enim esse illud
ait, quo antiquitus duces exercituum utebantur, qui suis au-
spiciis pugnabant idque quod proprie imperium dicitur, admi-

