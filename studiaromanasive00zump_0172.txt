160 De Gallia Romanorum provincia appendix.

lege Trebonia provincias in quinquennium datas esse narravit,
Caesari postulantibus amicis ferentibusque ipsis consulibus
triennium adiectum esse scribit, ὥστε τὴν ἠγεμονίαν καὶ ἐκείνῳ
τρία ἔτη πλείω, ὥςγε τάληθὲς εὑρίσκεται, μηκῦναι. At Appia-
nus bell. civ. ΙΙ, 18, Cicero Phil. II, 10, Velleius ΙΙ, 46, Li-
vius epit. CV, Plutarchus Pomp. c. 52, i. e. omnes, qui huius
rei mentionem faciunt, alterum quinquennium adiectum esse
tradunt. Discrepare igitur cum videretur Dionis auctoritas
cum ceteris, ad praecipitem illam et lubricam rationem Hof-
mannus delatus est, ut errasse Dionem statueret: periculosam
sane eam esse, sed cum interpretando ad elevandam dissen-
sionem nihil profici possit, aut desperandam omnino esse ve-
ritatem aut aestimatione facta utram sequi malimus auctoritatem
eligendum. Neque tanti faciendum esse Dionis hoc testimo-
nium, qui cum addat ὥσγε τάληθὲς εὑρίσκεται, ipsum indicare,
non quae apud auctores invenerit, sed quae ipse statuerit, a
sese referri. Nobis vero ipsa illa verba magnam videntur
habere confirmationem, ut Dionis testimonium ne contemnamus.
Ostendunt enim quod apud auctores reperisset, non temere
eum, sed ratiocinatione instituta posuisse3 Dionem autem potius
errasse, qui optimis auctoribus uteretur, in rationibus sub-
ducendis, quam nos, qui post tantum temporis intervallum scri-
bamus, quantae superbiae est existimare? Ac nonne ipse et
posse et debere alios secum dissentire indicat? Si quis quod
verum sit quaerat, triennium ait esse datum: specie igitur
plus dabatur, quam speciem qui sequeretur, eum dissentire
oportebat.. Denique numquid dissentit Dio? Appianus alte-
rum quinquennium praeter prius Caesari datum esse scribit,
Velleius prorogatam in quinquennium provinciam, similiterque
Cicero et Livius: ipse consules effecisse, ut Caesari impe-
rium in triennium produceretur. Illi igitur de lege, in qua
quinquennium nominatum sit, dicunt, hic lege omissa quid ex
ea consecutum sit refert. Nulla igitur est illa quam Hofman-
nus maximam esse statuit Dionis cum reliquis auctoribus dis-
sensio deducimurque ad eam consuetudinem Romanam, quae
supra p. 86 a nobis commemorata est, ut imperii prorogatio non
ab exitu veteris imperii, sed ab die novae legis numeraretur.

