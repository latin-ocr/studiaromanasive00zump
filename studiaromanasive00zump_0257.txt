De dictatoris Caesaris honoribus. 245

habitis comitiis Caesar, quamvis ei potestas faciendorum quos
vellet, magistratuum data esset, praetores creare potuit3 nam
certe sublata non sunt ipsa comitia atque hoc tantum ei datum,
ut quos elegisset ac quasi designasset, ii deinde vetere more
comitiis confirmarentur. Quare bis ad Caesarem comitia de-
lata esse reperio, semel anno 48 post pugnam Pharsalicam
(Dio XLII, 20), tum anno 45 post bellum Hispaniense (Dio
XLIII, 45), cum comprehensi sunt etiam tribuni et aediles
plebeii, sed comitia tamen omnibus annis, quibus magistratus
facti sunt, rite habita Dio commemorat. Constabit igitur anno
45 ineunte nullos fuisse Romae magistratus curules3 nam ple-
beios ne tum quidem omissos esse Suetonius testatur. At
exeunte anno 45 cum Caesar ex Hispania revertisset, quo tem-
pore consules creatos esse constat in tres novissimos anni men-
ses, num etiam praetores quaestoresque facti sunt, ut annus, qui
nullis magistratibus coeptus esset, eosdem tamen quos reliqui
magistratus haberet? Videntur sane3 nam primum Dio XLIII,
48 per absentiam Caesaris (ἐν τῇ ἀποδημίᾳ τῇ τοῦ Καίσαρος)
ait praefectos urbem rexisse, ut rursus praesente eo veteres
magistratus fuisse debeamus colligere3 item idem c. 47 anno
45 quattuordecim praetores fuisse ait, at c. 49 anno 44 sedecim
praetores, ex qua numeri diversitate alios anno 44, alios anno
45 magistratus factos esse intelligimus. Sequitur, ut anno 45
Caesar postquam revertit, consulatu quarto propter ipsa co-
mitia, ut opinor, inito non minus praetores ct aediles curules
et quaestores quam consules, quorum nomina in fastis traduntur,
creati sint, Suetoniusque quod ait medlo inter consulatum tertium
et quartum tempore nulla comitia habita esse, sit verissimum.

Haec quae de praefectis disputavimus, confirmantur pror-
sus nummorum memoria, quorum ope etiam contingit, ut quo-
rundam ex his praefectis nomina cognoscamus. Sunt enim
nummi apud Eckhel. VI p. 7* (V. p. 257), in quibus cum
C· CAES- DIC- TER· coniungitur L· PLANCVS· PR· VRB
sive PRAEF- VRB·‚ ut dubium esse non possit, quin L. Mu-
natius Plancus, ille qui imperante Augusto princeps civitatis
fuit, dicatur. Alii nummi apud Eckhel. VI p. 8, in quibus
ι quarta Caesaris dictatura cum eodem L. Planci honore com-

