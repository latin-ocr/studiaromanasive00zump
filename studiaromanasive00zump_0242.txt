230 De dictatoris Caesaris honoribus.

faciendi esse videantur, praetermittam, Eckhelius‚ vir eruditus
atque imprimis accuratus, in doctr. numm. Vol. VI p. 14 post-
quam multa de Caesaris dictaturis disputavit, tandem huc
devenit, ut eum quartam dictaturam exeunte anno 45, tum
mense fere Februario anni 44 dictaturam perpetuam, quam
pro quinta quasi numerat, suscepisse statuat. Quod quomodo
effecerit singillatim persequi ac refutare et longum est nec
suscipi possit a nobis, nisi multa ex iis quae post dicenda
sunt, occupemus. Illud' vero tacere non debemus, in quinta
quadam eademque perpetua dictatura excogitanda prorsus eum
cum marmoris Colotiani auctoritate pugnare, in quo cum nulla
lacuna sit, sed omnes ab anno 45 magistratus recenseantur,
ita scriptum reperitur:

C· IVLIVS· CAESAR· IIII· SINE CONLEGA· DIC

SVF Q· FABIVS· MAXIM· C· TREBONIVS· C· F-

C· CANINIVS· C· F

IVLIVS· CAESAR· DICT- IV· M· AEMILIVS· M· ΕΩ

e. IVLIVS· CAESAR· V. M· ANTONIVS· M· F

SVF P· CORNELIVS· P· F
Nulla in his cum fiat quintae dictaturae mentio, quae si a
Caesare init-a ac vel per breve tempus gesta esset, omitti nullo
modo potuit, praeclare fastorum Capitolinorum auctoritas con-
firmatur, qui licet hoc loco ab altera parte mutili sint, ita tamen
anni 44 consules cum insequentis anni consulibus coniungunt,
ut nulla novae dictaturae suspicio moveri possit. Omnino autem
quintae dictaturae Caesaris una tantum reperitur commemo-
ratio apud Dionem XLIII, 49: Τῷ δὲ ἐχομένῳ ἔτει, ἐν ᾧ ὁ
Καῖσαρ ἐδικτατώρευσέ τε ἅμα τὸ πέμπτον, ἵππαρχον τὸν Λέπιδον
προςλαβὼν καὶ ὑπάτευσε τὸ πέμπτον συνάρχοντα τὸν Ἀντώνιον
προςελόμενος, in quibus apertum videatur esse testimonium,
quod hercle cum Dio ex omnibus qui extant auctoribus de
honoribus Caesari habitis plenissime referat, nequaquam con-
temnendum esse censeam. Veruntamen magnopere dubium est,
num scripserit ita Dio nec librariorum culpa addiderit, quod
si ab ipso profectum esset, crimini ei daretur. Omnes enim
veteres editiones ac codices nonnulli quae inter prius τὸ πέμ-
πτον et inter alterum interiecta sunt, omittunt, ut cum pugnet

