De dictatoris Caesaris honoribus. 261

erant comitia, ut in summo magistratu in perpetuum deferendo
nulla eius ratio haberi posset. Senatus igitur propria fuerint
necesse est, quae senatus tunc tribuit. Accepit autem Au-
gustus novum honorem deposito, ut diximus, consulatu, quem
ex quo IIIviratu sese abdicavit, continuo gesserat, ut, quae
in republica opus esse censeret, eo facilius corrigeret: quare
senatus ei hoc maxime videtur debuisse decernere, quod et
consulatu deposito amiserat et ad continendam rempublicam
maxime requirebat. quue ipse Dio significat, datum ei esse,

quod etiam cum consul non esset, haberet. Unde facile na· Δ

scatur suspicio, in verbis Dionis, quae citavimus, seiungendum
esse tribunatum perpetuum ab iure unius relationis, ac con-
sularem potestatem dici delatam esse extra illam. Sed con-
sularem potestatem perpetuam, ut semper et ubique duodecim
lictoribus uteretur medioque inter consules loco sella curuli
sederet, postea anno 19 a. Chr. Augusto concessam esse scri-
bit Dio LIV, 10, neque quam rationem tribuniciae potestatis
fuisse vidimus, ut eius una post alteram pars decerneretur,
eandem consularis fuisse debebimus existimare, propterea quod*
nec Dio consularem potestatem in iure unius relationis nomi-
nat (tribuniciam autem potestatem, quaecunque eius pars de-
ferebatur, semper nominat) et plus quam unam relationem
consulare ius complectitur. Consules enim in senatu, cui prae-
sunt, et quacunque de re et quotiens volunt, referre possunt,
neque eam potestatem cum imperatori daretur, minui oporte-
bat. Sequitur ut ius unius relationis cum tribunicia potestate
coniunctum fuerit. Sed quid? Tribunis plebis nonne antiqui-
tus in senatu et relationem et secessionem facere licebat?
Vocare adeo poterant idque ius etiam sub imperatoribus te-
nuerunt (Dio Cass. LIX, 243 LX, 16): quidni igitur ius re-
lationis haberent? Nec tantum in libertate exempla cum retu-
lerint, reperiuntur (Cic. Phil. VII, 13 ad Q. fr. II, 1; epist.
X, 16; p. Sest. 32, saepius), verum etiam sub imperatoribus,
velut apud Tac. Annal. VI, 12, Dioque LV, 3 iis omnino
hoc ius fuisse dicit. Quare Augustus qui dudum tribunicia
potestate uteretur, certe iam ante hunc annum 23 relationem
in senatu habebat, ac peculiare aliquid tunc adiectum sit ne·-

