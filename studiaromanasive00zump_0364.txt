352 De propagatione civitatis Romanae.

finit, censoribus denique mandatum esse scribit, ut quos recipi
non placeret, in oppida remitterent: cui rei magna fides ad-
iicitur ex iis, quae lege Iulia per Italiam instituta esse infra
dicemus. Atque in hac censurae necessitate interitus totius
huius iuris continetur. Nam postquam Sulla censuram sustu-
lit, quoniam nullus census agebatur, ne in civitatem quidem
amplius Latini transferri poterant periitque totum ius nulla
lege nova lata, nulla iniuria Latinorum: ubi restituta ab Pom-
peio censura convaluit, continuo censores de Latinis in civi-
tatem recipiendis dissidere coeperunt (cf. supra p. 38), dum
tandem quicunque in Italia fuerant Latinae condicionis, in civita-
tem recepti sunt. Qui autem extra Italiam erant Latini, poterant
illi quidem multis modis ad civitatem pervenire magnamque in
ea re Romanorum liberalitatem fuisse scimus3 haec autem
ratio in urbem migrandi tota pendebat ex imperatore, ad quem
sublata censura potestas censoria pervenerat, qua singillatim
quoscunque in urbem admittendos esse putaret, simul in civi-
tatem Romanam recipere licebat.

Atque hic quidem Latinis ad civitatem Romanam aditus
patebat in urbem Romam transeuntibus, sed patebat etiam in
patria manentibus. Non dicam de praemiis Serviliae aliarum-
que legum (Cic. p. Balb. 24), quae iis, qui civem Romanum
repetundarum condemnassent, civitatem largiebantur, sed quod
postea in coloniis civitatibusque Latinis constituendis fieri
videmus, ut qui in quoque oppido sint principes, ii civitate
Romana donentur, qua de re diximus in comment epigraph. I
p. 308 et supra p. 277, idem iam antiquis temporibus ante
legem Iuliam consuetudinis fuit. Nam quod dictatori Caesari,
cum Novum Comum, Latini iuris coloniam, conderet, lege da-
tum esse scimus, ut quingentos cives Romanos faceret, num
recens tune inventum esse putabimus? An vero, quod in ve-
tere more esset, concessum esse arbitrabimur? Quo ille am-
bitiose uteretur, ut pluribus quam liceret, civitatem impertiret,
sed ipsa consuetudo erat antiqua, idque eo magis statuemus,
quod in veteres colonias Latinas multos constat ascriptos esse
cives Romanos, ex ipsa! urbe vel ex municipiis civitate prae-
ditis oriundos, qui si copiam novae coloniae pristinae inopiae

