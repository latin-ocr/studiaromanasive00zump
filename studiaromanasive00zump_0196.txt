184 De Gallia Romanorum provincia appendix.

quem proxime initurus esset, se apud senatum effecturum,1ne
quis sibi ante annum 48 successor mitteretur itaque in pro-
vincia retineretur: sed postulasse eum quicquam eiusmodi
nemo tradidit. Quare quod Mommsenius quasi pro argumento
communis opinionis affert, quia ex duabus rationibus inter se
parum recte ‚confusis efficitur, nullum est argumentum3 neque
quicquam aliud, quo illam opinionem demonstret, addi video,
nisi forte hunc Caesaris bell. civ. I , 9 locum, qui in manda-
tis, quae praetori Roscio et L. Caesari ad Pompeium dedit,
haec fuisse scribit: doluisse se, quod — erepto semenstri imperio
in urbem retraheretur, cuius absentis rationem haberi prooez'mz's
comitiis populus iussisset. Quae ille cum sic interpretat-ur, si
Caesar coactus essct praesens petere consulatum, futurum
fuisse, ut semenstri imperio privaretur, leviter inflectendo ar-
gumentum efficit, unde nullum effici potest. Neque enim quid
futurum fuerit, si absenti petitio adimeretur, Caesar scribit,
sed ineunte anno 49 cum iussus esset decedere, semenstri
imperio sese spoliatum esse queritur. Quare cum duae illae
res, quae argumentorum loco ab Mommsenio afferuntur, parum
valeant, nihil de exitu anni 49 credemus, sed in ea sententia
remanebimus, quam supra satis multis rationibus confirmasse
videmur, ut Idibus Novembribus anni 50 alterum quinquennium
Caesaris praeterisse statuamus.

At alii imprimisque Hofmannus Cal. Martiis anni 49 exire
debuisse ex lege existimant eius imperium, quam sententiam
non minus ille certissimis argumentis ita ait esse demonstratam,
ut refutari non possit. Quod quam vere dixerit, qui superio-
rem nostram disputationem legerint, iudicabunt. Ipse quidem
una hac ratione utitur, qua omnes, qui eodem die imperium
Caesaris finiverunt, decepti sunt. Lex Vatinia, inquit p. 40,
ad Cal. Mart. anni 54 pertinebat3 adde alterum quinquennium
lege Pompeii adiectum, pervenietur ad Cal. Mart. anni 49.
De qua ratione cum supra p., 165 satis dictum sit, nihil nunc
disputari opus est. Reliqua quae habet, ad diem definiendum
nihil valent nec minus cum Idib. Novembr. anni 40, quas nos
statuimus, quam cum Cal. Mart. anni 49 conveniunt. Nihil
igitur in hac quidem re novi affert nec movet novas dubita-

