296 De legibus municipalibus Hispanicis.

ligendam haberet, paucis significaremus et locum maximum,
in quo adhuc virorum doctissimorum industriam minus recte
versatam esse putaremuS, novis studiis commendaremus. Iam
oratio nostra ad id quod coepimus, redibit; reliquum enim
est, cum de duobus hominum generibus, quae in incolis etin
municipibus fuerunt, dixerimus, ut etiam quod decurionum
ipsorum alii cives Romani, alii Latini fuisse dicuntur, quale
fuerit et quomodo cum municipii Malacitani civitate Romana
conveniat, explicemus. Vidimus enim Malacae atque etiam
Salpensae (nam discrimen ullum inter ea municipia fuisse nec
invenimus nec probabile est) alio iure fuisse coe, qui urbis ipsius
'cives essent, alio eos, qui in vicis oppidisque municipio attributis
habitarent: illi civitate Romana, hi Latinitate utebantur. Iam Δ
in Italicis municipiis, quorum omnes municipes cives Romani
erant, scimus senatorium* honorem ita fuisse divisum, ut, qui
vici oppidaque essent contributa, ex iis decuriones in curias ad-
mitterentur. Non illa erat consuetudo, quam nos hodie in nostris
rebus publicis habemus, ut pro numero municipum, qui in qua-
que municipii parte erant, decuriones legerentur, sed obser-
vabatur tamen, ne qua esset pam, quae suo decurione tam-
quam privatarum suarum rerum patrono ac defensore careret.
Qua de re cum dixissemus olim in commentatione epigraphica
de Lavinio et Laurentibus Lavinatibus p. 29, eandem rursus
rem ex lege Iulia municipali, quae in tabulis Heracleensibus
est, intelleximus, vide Comment. Ι p. 91. Quid igitur? In
provinciarum municipiis an similem consuetudinem observatam
esse putabimus? Malacae autem, quoniam qui in municipium
attributi erant, Latinitate utebantur, eo minus decurionatu po·
terant excludi, quod ad ipsos honores admittebantur. Nec vero
ea ratio erat, ut in curiam nisi honoribus gestis non perveni-3
retur3 quae si fuisset, nemo esse posset decurio, quin civitate
Romana uteretur. Fuerit hoc in Tergestina colonia, ut Carnis
Catalis non modo civitate, verum etiam Latinitate carentibus
aedilitate gesta in curiam Tergestinam pervenire liceret: aliis
municipiis qui attributi erant, dummodo saltem Latini iuris
essent, etiam nullis honoribus ante perfuncti in decuriones
videntur allegi potuisse. Etsi enim minus verum est, quod

