 

De dictatoris Caesaris honoribus. 255

plebis pertinebat (V al. Max. VI, 5, 4): quicquid privatum esse
constabat, id quin in iudicium vocari liceret, non erat dubium.
At imperatorum longe alia erat causa. Nihil in iis erat pri-
vatum, nihil, quod non ad salutem publicam pertineret. Itaque
publicam quasi tribunorum plebis securitatem, qua sola antea
Caesar in iis quae pro potestate tribunicia gesserat, usus
erat, ita ad totam eius vitam, ad omnia, quae non dicam iure
tribunicio aut publice, sed quae privatim etiam et domi ageret,
transtulerunt, ut eum quicunque ulla re violasset, sacrum
esse iuberent. Apparet, opinor, quanto maius Caesaris ius quam
tribunorum plebis fuerit, decretique, quod anno 44 factum est,
causa ac ratio intelligitur, de qua paulo plura dicenda esse
putavi, quod omnino de tribunorum plebis sanctitate minus
recte iudicari video.

Atque in his quas dixi rebus tribunicia potestas quae
Caesari decreta est, constitit, quae quomodo in ceteris impera-
toribus aucta sit, intelligere placet. Etenim anno 36 a. Chr.
post victum Sex· Pompeium cum plebes summos in Octavia-
num honores conferre cuperet, quoniam duae iam res inventae
erant, primum ut totum ius, quod tribuni ipsi habebant, deinde
ut sanctitas corporis decerneretur, facere non potuit, quin quod
superiori Caesari per duas vices, id huie uno tempore tribue-
ret.· Quamquam Dio XLIX, 15, quem locum antea citavimus,
rursus minus accurate loquitur. Nominat enim primum, ut
sacrosanctus esset Octavianus, deinde ἐπὶ τῶν αὐτῶν βάθρων
συγκαθέζεσθαι σφίσιν (τοῖς δημάρχοις) ἔλαβε. Quasi vero merum
hunc honorum subselliorum acceperit, nec simul ius illud tri-
bunorum, quod maximum erat. Nec tamen id commemorari
opus erat ; utebatur enim Octavianus tunc IIIviri potestate,
quae tanta erat, ut tribunicia nullum novum ius afferret ac
merus ille subselliorum honos relinqueretur, quem novum
acciperet3 deposita autem IIIviratu retinebat omnia quae in
potestate tribunicia erant. Quae etsi magna erat, non tamen
sufficere visa est, cum anno 30 post proelium Actiacum summa
potentia ornaretur. Nam Dio LI, 19 quem locum supra cita-
vimus, tres res ei concessas esse scribit, primum ut intra po-
moerium et extra usque ad primum lapidem auxilium ferre,

