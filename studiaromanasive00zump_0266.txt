254 De dictatoris Caesaris honoribus.

petratam esse ἐς ἄνδρα ἱερὸν καὶ ἄσυλον; etiam Livius epit.
CXVI sacrosanctum esse iudicatum scribit. Quid? In iure
tribunicio nonne semper hoc potissimum ac quasi necessarium
fuerat, ut ad vim cogendi sacrosancti esse existimarentur?
Quare, cum haberet id Caesar iam ex vetere illo decreto, quod
anno 46 factum erat, quomodo iterum decerni potuit? Necesse
igitur est plus datum ei sit quam ipsi tribuni plebis habebant,
nec scio quid hoc esse possit nisi quod lex sacrata, quae tri-
bunorum corpus in urbe ipsa agroque Romano tutabatur, Cae-
saris causa per totum imperium Romanum propagata est· Neque
enim dubium est, quin tribunorum ut tota potestas urbis fini-
bus coercebatur, extra quam si quid aliquando gessisse nar-
rantur, an propria lege vel senatus consulto ornati sint nesci-
mus, ita corporis sanctitas ad eosdem, quibus potestas con-
tinebatur, fines pertinuerit, neque si nemo veterum id tradit,
movere nos debet3 siquidem cum ne excedere quidem urbe
tribunis liceret, commemorari quod accidere nunquam poterat,
inutile erat. Caesarem vero etiam extra urbem sanctitate cor-
poris ornari opus erat, praesertim cum tunc contra Parthos
proficisci ac diu ab urbe abesse cogitaret. Reliquos quidem
imperatores per totum imperium Romanum sacrosanctos fuisse
infra luculento Tiberii exemplo ostendemus. Quamquam aegre
fero Dionem minus accurate dixisse neque hanc amplificatio-
nem iuris tribunicii, quae tunc reperta est, aperte significare. Nec
magis alterum, quod in nova imperatoris potestate erat, quod
etiam maius fuisse reperio, indicat. Nam tribuni plebis eate-
nus erant sacrosancti, quatenus quid pro potestate agebant:
privatim non erant legimusque L. Cottam a creditoribus in ius
vocatum (Valer. Max. VI, 5, 4), Μ. Claudium Marcellum de
stupro accusatum (id. V, 1, 7), Cn. Tremellium, quod cum
pontifice maximo iniuriose contendisset, punitum (Liv. epit.-
XLVII). Quae exempla ostendunt, id quod in ipsa rei na-
tura positum est, cum publice impunitate uterentur, privatim
in iis quae extra potestatem suam facerent, eos communibus
omnium civium legibus fuisse subiectos. Illud tantum dubitari
poterat, quid esset publice ab iis actum, quid ad vitam pri-
vatam pertineret, eaque cognitio ad collegium tribunorum

