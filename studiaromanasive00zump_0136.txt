124 De Gallia Romanorum provincia.

Quinctilium Varum anno 6 p. Chr„ ut videtur3 hoc enim
postremum decessor eius commemoratur. De Varo quae nota
sunt, explicavimus in Comment. ΙΙ p. 85, ex quibus illa duo
nunc afferimus, et veterem eum fuisse consularem maximaque
provincia Syria functum et coniunctum cum domo imperatoria,
ut non sine magna quadam cautione Augustus tanti exercitus
curam mandasse videatur. Cuius quam tristis anno 9 p. Chr.
exitus fuerit, notum est3 sed cum praeses ipse occidisset, re-
liquias exercitus finesque ipsarum Galliarum tutatus est L.
Nonius Asprenas, qui avunculi sui Vari legatus duas legiones
ducebat (Vell. 11, 120; Dio LVI, ⁴22). Atque ita extractus
est ille annus vacua praeside Gallia Belgica. Nam insequenti
demum anno Tiberius cum supplemento militum ab Augusto
missus advenit, eodem imperio ornatus quo antea, sed ita
tamen diverso, quod Augustus ipse nullos tunc suos legatos
in Galliis videtur habuisse: nulli cert-e commemorantur neque
eos si ulli fuissent Velleium existimo praetermissurum fuisse
silentio. At comitabatur eum Germanicus, quem Dio LVI, 25
tunc pro consule imperium habuisse ait, quamquam praeturam
nondum gesserat (ibid. c. 26), unde eundem, cum anno 7 item
praeter Tiberium in ipsa quaestura in Delmatiam mitteretur
(Dio LV, 31), nullo maiore imperio praeditum fuisse collige-
mus. Sed illa proconsularis potestas qualis tandem erat? Certe
non ea, quam paulo post Tiberius Augusto ipsi aequalem ex
Sconsulto accepit, sed haee opinor, similis ei, quam et in Gal-
liis et in Asia Syriaque postea habuit, ut in imperatoriis pro-
vinciis, si qui essent Augusti legati, plus posset quam hi, in
senatoriis plus quam qui a senatu missi praeessent.. Aequavit
igitur Augustus Germanicum Tiberio, nisi quod huius impe-
rium fortasse ad plures provincias pertinebat: hoc certe efficere
volebat, ut Tiberius, cuius caritati minus fidem habebat, pari
Germanici potestate coerceretur: illi autem non in imperatoriis
modo provinciis, sed in Narbonensi quoque Gallia, quae tunc
senatus erat, summum imperium fuisse ostendit, quod Vell. ΙΙ,
121 eum dissensiones Viennensis coloniae composuisse narrat.
Nemo igitur privatus homo per biennium illud, quod Tiberius
post cladem Varianam in Gallia commoratus est, ibi legatus

