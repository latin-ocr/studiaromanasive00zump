‘28 De Gallia Rornanorum provincia.

bus dirutis supplicio consumptos esse refert, non credo Pighio
Annal. III p. 208, qui inde P. Cornelium Scipionem Nasicam
Hispaniae ulterioris proconsulem efficit annumque falsum ab
Obsequente notatum esse putat, propterea quod illo anno alios
utrique Hispaniae pro consulibus praefuisse constat. Equidem
Nasicam, quippe qui nec pro praetore nec pro consule appel-
letur, vel legatum Didii vel unum ex decem viris componendae
provinciae a senatu missis fuisse iudico, cuius opera Didius
usus sit 3 ipsa quidem res, quam Obsequens narrat, ei quam
a Didio in Colendenses commissam esse Appianus tradit,
simillima est. Veruntamen si C. Valerius Hispaniam citeriorem
obtinuit, consentaneum erit, ut M. Herennius, collega eius,
Italiam et Galliam rexerit. Anno 92 etsi nummi, quibus Pighius
Annal. 111 p. 211 M. Perpennae cos. Hispaniam ulteriorem
obtigisse demonstrabat, quia Goltziani sunt, nihil fidei habent,
nec alia ulla memoria superest, alterum tamen ex consulibus
externae alicui provinciae praefuisse, alterum Italiam tenuisse
reliquorum annorum similitudo ostendit idque eo magis, quod
L. Sulla cum post praeturam in Cappodociam mitteretur (Liv.
epit. LXX3 Plut. Sull. c. 5), non ordinariam provinciam, sed
extraordinariam legationem videtur subisse, unde reliquas pro-
vincias iam praetorum numero occupatas esse fit probabile.
Anno 91, sive quod summos imperatores domi retinendos esse
putabant sive quod qui sortitus erat provinciam, in eam non
exiit, utrumque consulem in urbe mansisse constat3 nam tem-
pore feriarum Latinarum eos Romae fuisse ostendit Flor. ΙΙΙ,
18, 8, item postea quo tempore M. Livius trib. pleb. occisus
est, App. bell. civ. I, 36. Nec minus anno 90 a. Chr. qui

consules fuerunt L. Iulius Caesar et P. Rutilius Lupus, cum -

ingens bellum Marsicum immineret, Italiam provinciam ambo
habuerunt ; sic enim ait Appian. bell. civ. Ι, 40. Galliae quidem
Cisalpinae, quae alioquin ab armis quieta mansit, nulla prorsus
fit mentio, in Narbonensi autem a C. Caecilio Metello Salluvios
rebellantes victos esse refert Liv. epit. LXXIII, isque alter
est postquam provincia aMario condita est, qui ei pro praetore
vel ex praetura praefuerit. Insequenti anno 89 tres summo
cum imperio bellum administrare coeperunt; nam praeterquam

