De Gallia Romanorum provincia. 109

esse suspicamur, ut et Plinius et Strabo recte tradiderint.
Ante annum 16 a. Chr. Belgica ad fontes Rheni Rhodanique
pertinebat, qualem Plinius definit, tum accepta clade Lolliana
Augustus cum ipse advenisset, et Lollium ad inferiorem Rheni
partem, ut barbaros repelleret, reliquit (nam hoc et exiis quae
Dio LIV, ‘20 narrat, coniicio et quod Augustum etiam postea
Lollii opera usum esse video, facile credo), et ipse Lugduni,
opinor, quae opulentissima carum regionum urbs erat, con-
sistens (ac consuesse Augustum cum in Galliis essct, Lugduni
maxime commorari narrat Dio LIV, 36) Tiberium contra Rae-
tos, qui item arma moverant, misit.. Sic factum, ut, quoniam
legatorum provinciae separandae erant, Lugdunensis iam ad
Rhenum ultraque extenderetur magnamque eorum, qui antea
Belgicae fuerant, populorum partem comprehenderet. Quam-
quam haec, quae explicavimus, coniecturae esse videmus,
neque in ea ita persistemus, ut non, si quid melius ab alio
afferatur, facile de ea deducamur: illud certe videmur demon-
strasse, parum recte facere, qui de errore vel Strabonis vel
Plinii declamitent neque per tam diuturnum Augusti imperium
fieri potuisse cogitent, ut Galliarum divisio mutaretur.

Sed hoc loco, ut populorum Gallis Germanisque vicinorum
fortunam illustraremus, fines huic disputationi propositas pau-
lum egredi Raetiaeque et Norici cum Pannonia coniuncti histo-
riam ulterius persequi placuit. Ac Raetiam quidem impera-
- toris Traiani aetate ita Germaniae superioris legatis paruisse,
ut suos tamen procuratores haberet, paulo supra diximus.
Eademque ratio postea constitit. Nam Capitolinus in M. Aurel.
c. 8 narrat, cum Catti in Germaniam ac Raetiam irrupissent,
contra eos missum esse Aufidium Victorinum, quem inde
prorsus-ex vetere consuetudine et Germaniae superiori et Rae-
tiae praefuisse intelligemus. Accidit autem hoc Cattorum bel-
lum ipso initio imperii divorum fratrum, si quidem et ab Ca-
pitolino ante bellum Parthicum ab Vero susceptum collocatur,
et bellum Britannicum, quod eodem tempore irrupisse narratur,
a Sex. Calpurnio Agricola, cos. anni 145, ut Borghesio in
. Mem. Inst. arch. I p. 41 videtur, iam anno 162 p. Chr. gestum
esse probabile est. Cf. Ε. Hi'ibner. in Mus. Rhen. XII, 1 p. 61.

