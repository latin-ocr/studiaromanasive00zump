V

ab consulibus regebatur, multa de provinciarum divisione, quae
in antiqua republica fuit, dicenda erant, deinde condita est
provincia, postquam C. Marius maximo bello Cimbros Teuto-
nosque vicit, de quo ipso pauca disputavimus necessario, plura
de bellis civilibus, quae insecuta sunt, adiunximus, quorum
causae, nisi Galliae ratio teneatur, vix satis possint intelligi.
Tum altera addita estprovincia Gallia. cum C. Caesar suae
potentiae augendae causa leges civitatis commutaret, maximi-
que belli civilis origo atque occasio ex eadem hac provincia
haud dubie repetenda est. Postea vero ad Galliam Transalpi·
nam qui populi accesserunt, validissimam imperii partem effi-
ciebant, cuius historiam qui persequitur, non potest non prae-
stantissimos Romanorum duces cognoscere, artes imperatorum
in regenda republica investigare, maximarum mutationum fon-
tem aperire. Deducitur idem ad provincias finitimas, ex
quibus Raetia ab ipsa quodammodo nata est, Noricum Pan—
noniaque certe non aliena fuerunt, ut vix ulla res maior sub
imperatoribus acciderit, quae non cum Gallia vel origine vel
exitu vel aliqua affinitate coniuncta fuerit. Praecipua autem
diligentia eum locum, qui ad dictatoris Caesaris tempora per-
tinet, tractavimus, in quo cum multa obscura vel incerta esse
videremus, peculiarem de dictatoris Caesaris honoribus disputa-
tionem instituimus, magnarum profecto difficultatum plenissi-
mam, sed eandem, ut speramus, non infructuosam. Dicendum
enim erat de dictat-ura, de consulatu, quaedam etiam de fasto-
rum nummorumque ratione, imprimis autem animadvertenda
illa honorum cumulatio, quae tunc inventa paulatim potentiam
imperatorum effecit. Qui locus totus aptissime illa, quam
significavimus, quaestione de origine tribuniciae potestatis, qua
imperatores usi sunt, concluditur. Veruntamen, id quod mo·
lestum nobis fuisse fatemur, etiam amplificare haec coacti su-
mus, ut disputationem nostram ab diversis doctissimorum ho-
>.minum opinionibus defenderemus: quae cum non contendendi,
sed veri inveniendi causa inviti scriberemus, ne reliquae
quaestionis series distraheretur, in appendicem coniecimus
criticam necessitatisque, ex qua nata sunt, ut excusationem
inveniant, magnopere optamus.

