De dictatoris Caesaris honoribus. 263

pendebat. enim ex ea non modo tota maiestatis lex, verum
saepe etiam imperatores eo quod eius insigne erat, subsellio
tribunicio utebantur, cum aliis locis publicis, velut de theatro
supra diximus, tum in senatu. Claudium quidem Suet. c. 23
v de maiore negotio acturum in curia medium inter consulum
sellas tribunicio subsellio sedere consuevisse narrat (cf. Dion.
LX, 16), atque etiam Pertinacis et Caracalli aetate illa impe-
ratoris sedes maxime putabatur esse popularis (Dio LXXIII, 3
et LXXVII, 3). Quare apud Suet. Tib. c. 17, ubi Tiberium
ex Germania reducem in contione medium inter duos consules
cum Augusto simul sedisse scribit, subsellio tribunicio usos
esse imperatores coniicio itemque interpretor nummos quos-
dam C. Sulpicii Platorini apud Eckhel. Doctr. num. V p. 317,
nomine Augusti et M. Agrippae inscriptos. In quibus qui
sunt duo homines togati in' subselliis sedentes, quod Eckhelius
Augustum et Agrippam intelligi posse negabat propterea quod
id esset infra eorum maiestatem, minus recte iudicabat.
Superest ad explendam nostram quaestionem una res, quae
mentione digna esse videatur. Diximus enim ex quattuor le-
gibus quasi conflatam esse imperatoris potestatem tribuniciam:
prima commune tribunorum plebis ius detulerat, reliquae tres
privilegia quaedam de sanctitate corporis, de iure intercedendi
et agendi in senatu addiderant. Erat igitur tota potestas ita
una, ut ex diversis partibus constaret fierique poterat, ut ex
iis una aliqua sine ceteris deferretur. N ec dubium est quin
ita factum sit. Erat enim Augustus ex altera illa lege, quam
de Caesare latam esse diximus, sacrosanctus ubique per
imperium Romanum et omnibus in rebus privatis publicisque,
idque ita interpretabatur, ut etiam liberos suos sacrosanctos
esse diceret ac Iuliae filiae adulteros, quasi ipsum se laesis-
sent, maiestatis lege puniret (Tac. Annal. 111, 24). Eodem
iure reliqui qui in domo eius erant, utebantur, sed tamen anno
35 a. Chr. Liviae uxori et Octaviae sorori decernendum cu-
ravit τὸ ἀδεὲς καὶ τὸ ἀνύβριστον ἐκ τοῦ ὁμοίου τοῖς δημάρχοις
ἔχειν (Dio XLIX, 38), ut sacrosanctae essent, non Romae
mod0, opinor, sed ubique omnibusque 111 rebus3 iam enim hoc
ius in Caesare inventum atque ad Augustum translatum erat.

