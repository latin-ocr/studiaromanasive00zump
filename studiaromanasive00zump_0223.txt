De dictatoris Caesaris honoribus. 211

πάντα πάτρια λεχθῆναι γνόντες, περὶ δὲ τοῦ ἱππάρχου ἀκριβολο-
γούμενοι. Hic igitur Caesar παραχρῆμα dicitur dictaturam
inisse, i. e.‚ ut arbitror, statim postquam eam sibi decretam
esse cognovit, decretam aut-em esse ex Dionis loco, qui citatus
est, intelleximus, postquam anulus Pompeii occisi Romam al-
latus est. Quo igitur tempore Caesar dictator II factus est?
Pompeium mortuum esse ait Vellei. II, 53 pridie natales suos,
Dio XLII, ἴ) eodem die quo olim triumphum de Mithridate
et piratis egisset3 natum autem esse scimus prid. Kal. Octobr.
(Plin. nat. hist. XXXVII, 2, 13), triumphasse per biduum
(Vellei. 11, 40) eodem et proximo antecedenti die (Plin. VII,
26), ut eum interfectum esse constet a. d. III Kal. Oct. Iam
quo die post occisum Pompeium Caesar Alexandriam perve-
nerit anulumque occisi inimici acceperit, non plane liquet, si-
quidem dubium videri debet, an quod in Livii epit. CXII est,
Caesarem post diem tertium insecutum esse, potius ad navi-
gationem Rhodo Alexandriam versus tribus diebus confectam
pertineat, sed sic tamen existimandum erit, celerrime Caesarem
atque ineunte certe mense Octobri advenisse. Itaque per tem-
porum ac spatiorum rationem fieri potuit,¹ ut circa medium
mensem Octobrem anulus Pompeii Romam apportaretur exe-
unteque eodem mense vel ineunte proximo nuntius de dicta-
tura decreta ad Caesarem referretur isque insignia alterius
dictaturae, sumeret. Atque hanc rationem, ut ipso anno 48
haec dictatura esset inita, videbatur confirmare quod Dio adiicit
καὶ εἵπετο αὐτῷ ὁ ὕπατος, in quo non mediocrem difficultatem
interpretes invenerunt. Nam Xylander et Leunclavius cum
emendarent ἢ ὕπατος i. e. consularis dignitas, de ordine ho-
norum Antonii intelligebant: successisse enim magisterio equi-
tum, quod tunc gereret, postea consulatum. Sed Fabricius
quoniam quae sequuntur, parum cum ea sententia convenire
iudicabat, sic explicare maluit, cessisse ei consulem i. e. P. Ser-
vilium, postquam M. Antonius magister equitum dictus est,
abdicato magistratu illi qui dictatoris vicem gereret, obedisse,
nec sententia meliore et verbi ἕπεσθαι significatione inusitata,
ut Sturzius sic interpretaretur, consulem Servilium huius, i. e.
Caesaris, iudicium secutum esse, huic assensisse de Antonio

14*

