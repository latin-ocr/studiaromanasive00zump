De Gallia Romanorum provincia appendix. 181

vult ex omnibus, qui ante quinque annos honorem gessissent,
sorte electos esse provinciarum rectores, petit Hofmannus ex
eo quod anno 51 Cicero et M. Bibulus provincias consulares
acceperunt, cum tot consulares praeteritos esse ait, quot nisi
sorte, praeteriri nequirent. At ut eorum numerus minueretur,
senatus decrerat, ne admitteretur ad sortiendum, nisi qui pro-
vinciam nondum rexisset: quare ne ad consularem quidem
provinciam, qui iam praetoriam habuerat, admissus est. (Cic.
epist. II, 15, 43 ad Att. VI, 6, 3). Hac ratione eorum, ad
quos provinciae pervenire possent, numerus ita minuebatur,
ut Cicerone et Bibulo eligendo¹ nemini fierit iniuria idque, si
omnium, qui tunc erant, magistratuum vitam ac rationes plane
perspectas haberemus, persequi etiam in singulis possemus.
Nunc quae olim de provinciarum hac sortitione disputavimus,
cum denuo examinarimus, verissima 'esse deprehendimus, ni-
mirum duo haec esse observata, ut ex ordine annorum, quo
quisque vel praeturam vel consulatum gessisset, ad sortiendum
admitteretur, deinde ut tot admitterentur quot essent provinciae.
Quibus duabus rebus demonstrandis cum tunc, quod apertae
viderentur esse, supersederi posse putarim, iam breviter duo
argumenta certissima afferam, primum consuetudinem impera-
torum Romanorum, sub quibus revocata lege Pompeia cum
inter honorem et inter provinciam quinque vel decem vel plures
anni interessent, hunc constat morem fuisse, de quo plura di-
cere inutile est, deinde-illam, quae saepe citata est, senatus
auctoritatem apud Cic. epist. VIII, 8, 8. Ea iubentur pro-
vincias sortiri, primum ii, quos ex S. C. mitti oporteret, tum
, uti quodque collegium primum praetorum fuisset, denique
proximi cuiusque collegii qui praetores fuissent: unde uti quod-
que collegium aetate antecessisset, ita ex eo qui nondum pro-
vincias rexissent, primos ad sortiendum esse admissos intelli-
gimus. Extrema autem quae sunt, ut ex vetustissimo quoque
1 collegio eligerentur, quoad z's numerus effectus esset, quem ad
numerum in provincias mitte· oporteret, nonne totidem fuisse qui
sortirentur, quot essent provinciae, luculente demonstrant? Sed
cur anno 49 sortiti sunt provincias consulares L. Domitius et
Q. Metellus Scipio, quorum neuter quinquennium post exactum

