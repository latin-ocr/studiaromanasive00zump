’.Ἦ

De Gallia Romanorum provincia. 45

Ι, 82), imprimis, opinor, in hac ipsa Gallia versans. Itaque
App. Ι, 86 consules ait, postquam cladem a Sulla acceperunt,
novos exercitus ex ,Gallia Circumpadana collegisse, nullum
qui provinciae ei praefuerit nominans, et Plut. Pomp. c. 6
Carbonem in Piceno multum valuisse tradit. Item anno 82,
qui ultimus Marianae dominationis fuit, cos. C. Marius et Cn.
Carbo easdem provincias obtinuerunt, adiuncto quidem Nor-
bano, cui imperium prorogatum erat (App. I, 90). Ac Marius
quidem mox Praeneste inclusus est, Carbo autem et Norbanus -
praecipue in Cisalpina Gallia cum Metello Pio et Cn. Pompeio
pugnarunt (App. Ι, 90 sq.); commemorantur enim Carbonis
pugnae ad Fidentiam, Faventiam, Placentiam ac tandem hoc
effectum esse scribit App. Ι, 92, ut Carbo universa Gallia,
quae a Ravenna ad Alpes pertinet sibi erepta in Africam pro-
fugeret. Nulla in his fit mentio, ut peculiarem Galliae Cisal-
pinae praesidem fuisse debeamus statuere, nihil de sortitione,
nihil de mandata consulum alteri provincia, sed omnia prorsus
ita narrantur, quasi commune ac permistum in Italia et Gallia
imperium consules habuerint. At Transalpina Gallia quo iure
per haec tempora utebatur? Eam iam supra suum rectorem
habuisse ostendimus, sed commemoratur etiam a Cic. p. Quinct.
c. 7 G. Valerius Flaccus, quem quod imperator vocatur, bella
feliciter gessisse intelligimus.

Iam L. Cornelius Sulla postquam rempublicam vi’subactam
legibus constituit, nonne nova quaedam etiam de Galliis pro-
vinciis sanxit? Paucae enim omnino sunt reipublicae partes,
in quibus nihil ille novi decrerit, atque ipsa haec, quae ad
provincias pertinent, accuratius ab eo constituta esse invenimus.
Ac multa sane Sulla in republica quam inveniebat, vel immu-
tavit vel sanxit, sed magis tamen in'eam partem, ut ea quae
in moribus ac legibus veteribus erant, confirmaret quam ut
nova prorsus induceret. Provinciam quidem novam ab eo

‘nullam factam esse reperio praeter Ciliciam, quae cum vel

nondum subacta vel cum Asia coniuncta fuisset, anno 80 a
Cn. Cornelio Dolabella, praetore superioris anni, tum anno
79 a P. Servilio Vatia recta est. Galliarum autem quamdiu
Sulla dictaturam gessit, nulla omnino mentio fit, nisi quod

