284 De legibus municipalibus Hispanicis.

oppido amplam ac copiosam fuisse scimus, faciendae causa
commorarentur, si non essent oriundi ex agro Malacitano,
fuerint incolae. Quorum qui cives Romani aut Latini erant,
iis hac lege hoe ius datur, ut unam curiam, in qua de ma-
gistratibus creandis suffragia ferant, accipiant: reliqui merca-
tores, qui peregrinae condicionis erant, si qui ex Hispania vel
Africa vel Gallia advenerant, hoc iure carebant. Duo hic
quaeruntur, primum utrum commune id fuerit municipiorum
an proprium Malacitanae civitatis. Equidem etsi nihil certi
affirmari posse video, hoc tamen potius credo propterea quod,
si omnino illud cum civitate aut Latinitate coniunctum fuisset,
ut ea qui uterentur, in omnibus municipiis ad suffragia ferenda
admitterentur, nec proprie hac lege sanciri opus fuisset et ad
dissolvendas respublicas pertinuisset. Itaque in lege muni-
cipali Salpensana dubitandum est num idem fuerit scriptumÍ¾
at in eo oppido, quod mercatura alienorumque hominum
commercio imprimis florebat, si qui divitiores erant incolae
(atque ii fere aut cives Romani aut Latini erant), eos ad ali-
quam certe reipublicae regendae partem pervenire non absur-
dum erat, neque ab veri similitudine abhorret etiam antequam
Malacitanis civitas data est, simile aliquid in eorum legibus
fuisse. Veruntamen cum suffragia communicata sint cum in-
colis, num etiam ipsi honores Malacitanorum communicati sunt?
Nihil enim in ipsa lege superest, cuius generis ingenuorum
hominum comitiis ratio habenda sit. Iam scio equidem, saepe
in pluribus civitatibus eosdem homines honoribus functos esse
exemplaque eiusmodi attuli in comment. I p. 136, sed magnam
tamen cautionem adhibendam esse intellexi, ne quod aliquando
in aliqua civitate et aliquo homine factum est, id semper et
ubique et in omnibus licuisse existimemus. Etenim et alia
erat apud alios lex et ipsorum hominum quoddam discri-
men, siquidem qui senatoriam in urbe Roma adipiscuntur di-
gnitatem, munerum in patria sua fungendorum necessitate sol-
vuntur (Hermogen. in Dig. L, 1 23). Plurimarum autem
civitatum haec videtur fuisse condicio, ut nisi cum quibus vel
vicinitatis vel affinitatis vinculis tenerentur, alienis hominibus
honores mandari non liceret 3 nam munerum quidem incolas

