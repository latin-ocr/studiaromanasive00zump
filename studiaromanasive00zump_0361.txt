De propagatione civitatis Romanae. 349

>C. Gracch. c. 12 refert. Neque inutile tale edictum fuisse
ostendunt, quae Plut. C. Gracch. c. 3 de concursu Italicorum,
qui primum C. Gracchi tribunatum adiuverunt, et Appianus
bell. civ. I, 10 de Ti. Gracchi tribunatu, et Sallust. Iug. c. 40
de rogatione Mamilia perlata narrant, quibus omnibus locis
nihil tamen legitur, unde Latinos etiam eos, qui censu in ci-
vitatem recepti essent iamque vere pro civibus Romanis habe-
rentur, urbe eiectos ac civitate privatos esse colligamus. Anti-
quissimum quidem huius generis exemplum est apud Dionys‘.
VIII, 72, qui ab C. Cassio consule legem agrariam ferente
arcessitos esse scribit Latinos-et Hernicos ἐπὶ τὴν ψηφοφορίαν
i. e. non ad suffragia ferenda, sed ut comitia vi ac suffragio-
rum confusione perturbarentur3 ipse enim βίαν καὶ χειροκρα-
σίαν, qua, Cassius uti voluisset, ante commemorat. Quo facto
collega eius Proculus Verginius edixit, ut intra certam diem
urbe excederent οἱ μὴ κατοικοῦντες ἐν τῇ πόλει, contra adhor-
“ tante Cassio, manerent in urbe οἱ μετέχοντες τῆς ἰσοπολιτείας
i. e. non qui ius suffragii haberent (hoc enim nec Latinis Her-
nicisque ex Cassii foedere fuisse censeo nec, si fuisset, edicto
consulis iure suo privari poterant), sed quibus propter eam,
quae ἰσοπολιτεία dicitur, manendi in urbe ius esset. Quae cum
ita sint, in his eiectionibus‚ quae ad tempus fiebant, nihil vi-
. detur esse, cur de iure Latinitatis, quod exponimus, dubitetur.

Alterum eiectionis genus erat, cum iis, quibus in ea com-
morari non liceret, in perpetuum urbs purgabatur, de quo
genere universo dicit Cicero de off. III, 11: Male etiam, qui
peregrinos urbibus uti prohibent eosque exterminant, ut Pennus
apud patres nostros, Papius nuper. Nam esse pro cive, qui civis
uon sit, rectum est non licere, quam legem tulerunt sapientissimi
consules Crassus et Scaevola, usu vero urbis prohibere peregrinos
sane inhumanum est. Distinguit igitur Cicero, cum versari
quaestumque in urbe facere prohibebantur, qui non erant cives
Romani, et cum civitas ipsa artioribus quasi terminis saepie-
batur. Illuc pertinent duo illa exempla annorum 187 et 177
a. Chr„ quae supra ex Livii auctoritate allata sunt, cum re-
mittendorum in oppida sua Latinorum hae duae causae fuisse
narrantur, primum ne coloniae desererentur oneribusque feren-

