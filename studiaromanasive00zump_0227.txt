De dictatoris Caesaris honoribus. 215

esset re, quod ille consulatum sibi delatum non receperat neque
insignia eius usurpabat. Quid igitur facerent homines? Alii
dicebant Caesarem esse consulem, alii non esse. Ac fasti qui-
dem publici quid in perscribendis consulatibus sequi debuerint,
ex simillimo exemplo M. Antonii, quod a nobis in comment.
epigraph. I p. 29 expositum est, perspicitur. Nam cum anno
39 in pace Misenensi M. Antonius consul designatus esset,
Dio XLIX, 39 sic narrat: Ἀντώνιος δὲ ἐν τούτῳ (i. e. anno 34)
τῆς μὲν ἀρχῆς αὐθημερὸν ἐξέστη Λεύκιον Σεμπρώνιον Ἀτρατῖνον
ἀντικαταστήσας, ὅθεν εἰσὶν οἳ τοῦτον, ἀλλ’ οὐκ ἐκεῖνον ἐν τῇ τῶν
ὑπάτων ἀπαριθμήσει ὀνομάζουσι. “ Dissensio igitur erat de altero
Antonii consulatu. Fasti non receperunt, eam ob causam,
quod nunquam erat usurpatus (nam Octaviani nomen, qui Kal.
Ian. anni 33 per paucas horas cum consularibus insignibus
fuerat, receperunt), at nummi et antea dicunt Antonium cos.
design. H et III et post annum 34 cos. design. ΙΙΙ, ut, quamvis
ipsum consulatum alterum commemorare non possint, tamen
haud dubie in serie consulatuum numerent, nec certe reliqui
homines praeterire potuerunt. Illud vellem posset addi, quid
de tertio Antonii consulatu fasti habituri essent, sed eum bellum
Actiacum, quod intervenit, sustulit. Hoc igitur exemplo adhi-
bito quid de Caesaris consulatu intelligimus? Primum in fastis
eum non reperiri anno 47 mirari non debebimus, siquidem
nullo temporis puncto gestus est, nec dubito, quin, si alii
horum annorum fasti extarent, in iis non magis sit futurus.
At nummi, quia quod honoris usurpare licebat, numerabant,
habent anno 47 consulatum Caesaris tertium. Sunt enim eius
nummi apud Eckhel. doctr. numm. VI p. 7 et Caved. in annal.
inst. arch. 1850 p. 152, in quibus appellatur COS. TERT.
DlCT. ITER. Hos pugnare cum fastis Capitolinis apparet,
in quibus postquam alteram dictaturam deposuit, consulatum
tertium inisse et post consulatum tertium tertia dictatura com-
memoratur. Quare ut haec inter se conciliaret, olim Eckhel.
VI p. 15 illud invenit, ut primam Caesaris dictaturam anno
49 per undecim dies gestam in nummis numerari negaret al-
teramque dictaturam, quae in iis reperitur, eam esse diceret,
quae vulgo appellaretur tertia. Qua opinione probata Drumann.

