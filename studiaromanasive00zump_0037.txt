 

De Gallia Romanorum provincia. , 25

ciam fuisse perspiciamus. Veruntamen paulo post Marium
pro praetores Galliae Transalpinae reperiri diximus, quam pro-
vinciam ut ab ipso potissimum institutam esse intelligamus,
magna ex eius rebus probabilitas peti potest. Etenim cum
quinque consulatus gessisset, ut barbaros vinceret, postquam
vicerat, quae causa erat, ut sextum adipisceretur? Verum sit
illud, quod Livius epit. LXIX significat pluribusque exequitur
Plutarchus Mar. e. 23 prava ambitione pecuniaque corruptam
esse plebem: sed quae tamen, quaesO, causa erat petendi, qui
praetextus? Habere enim necesse erat Marium, cur deberi
sibi sextum consulatum diceret. 'Nam in laude ipsa satis erat
praemii pro servata patria: populo quidem alia res persuadebat.
Ea sita erat in provinciae novae constitutione, quam Marius
necessariam esse dictitabat. Ut enim reliqui imperatores, qui
primum populos vicissent, etiam post. victoriam prorogatum
accipere solebant imperium, ut quos armis domuissent, eos
legibus componerent, ita Marius suo iure postulabat, ut sibi
quoque prorogatum imperium concederetur. Nec rursus id in
Gallia concedi poterat nisi consulatu sextum delato: aliter qui
futurus erat consul, maiorem in ea potestatem habuisset.. Ore-
retur sane aliqua inter Marium et inter optimates contentio,
cum hi, nc novum ille consulatum acciperet, statim Galliam
ab Italia seiungendam atque in illa sola imperium prorogandum
esse dicerent, hic, antequam novae provinciae suae leges datae
essent, seiungi eam nollet: sed vicit Marii causa, quae ex
more imperii Romani non iniusta videri debuit. Neque huic
rationi obstat, quod Marius per sextum consulatum fere in
urbe videtur substitisse. Primum enim an aliquamdiu trans
Alpes excurrerit dubium est, deinde etiamsi Romae mansit,
non minus facile rem per legatos administrabat, in qua illo
commodo utebatur, quod nemo maiore potestate praeditus eum
impediebat. Statuimus igitur Transalpinam Galliam anno 100
ab C. Mario in provinciae Romanae formam esse redactam,
Cisalpinam relictam prorsus in ea, quae antea fuerat, condi-
cione: quam sententiam, quamquam recedimus ab omnium quos
novimus virorum doctorum iudicio, satis tamen reliquorum
annorum historia stabiliri existimamus.

