12 De Gallia Romanorum provincia.

bantur, quia Hispaniae Viriathi seditione turbatae eximiam
quandam curam postulabant: quas propterea plus quam decem
annos, dum Viriatho caeso dirutaque Numantia capita ipsa
belli sublata sunt, consulares fuisse prorogatisque imperatorum
imperiis regi consuevisse videmus. Itaque anno 145 alter con-
sulum Q. Fabius Maximus Hispaniam ulteriorem accepit, cite-
riorem C. Laelius praetor, reliqui tres praetores Africam,
Siciliam, Sardiniam, duo urbanas provincias. Eademque ratio
servata est anno 1144, cum consules, qui ad bellum parum apti
viderentur, vetere more Italiam et Galliam acceperunt (Valer.
Max, VI, 4, 2), Hispaniam ulteriorem prorogato imperio
Q. Fabius, citeriorem ignotus aliquis praetor, Q. Marcius Rex
peregrinam iurisdictionem (Frontin. de aquaed. c. 7), reliqui
urbanam provinciam, Africam, Siciliam, Sardiniam obtinuerunt.
Tum anno 143 sexta facta est provincia Macedonia, quo anno
incertum videri potest quae suerit sortitio. Sed quinque tamen
ex iis video fuisse praetorias, Hispaniam ulteriorem, quam
succedens Q. Fabio accepit Quinctius ille, de quo App. Hisp.
c. 66 narrat, qui ab Pigh. II p. 471 parum recte in Q. Pom-
peium mutatur, Africam, Macedoniam, Siciliam, Sardiniam, ut
unus tantum praetor ad utramque iurisdictionem administran-
dam in urbe versaretur M. Aemilius Lepidus (Frontin.1.1.
c. 7), idem, qui anno 137 consul fuit. Nec mihi· utriusque
urbanae provinciae coniunctio discedere videtur a veri simili·
tudine, propterea quod Q. Marcio ad aquae ductum, quem in-
ceperat, perficiendum novo more imperium per hunc annum
prorogatum esse scimus. Sed hoc quidem sit dubium: illud
certissime ex consularium provinciarum divisione perspicimus,
Galliam hoc anno nondum fuisse provinciam. Nam ex con-
sulibus unum Q. Caecilium Metellum Hispaniam citeriorem
cum bello Celtiberico sortitum esse cognoscimus ex Liv. epit.
LIII, App. Hisp. c. 66, Valer. Max· IX, 3, 73 alterum App.
Claudium Pulchrum cum Salassis‚ gente Alpina, pugnasse
scribunt Liv. l. 1., Oros. V, 4, cf. Valer. Max. V, 4, 6. Quare
si ulla tunc fuisset provincia Gallia, hanc sortiri debuit, sed
sortitum esse Italiam scribit Dio fr. LXXIX: ὁ Κλαύδιος ὁ
συνάρχων Μετέλλου -- ἔτυχεν ἐν τῇ Ἰταλίᾳ λαχὼν ἄρχειν καὶ

