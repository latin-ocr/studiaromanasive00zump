De dictatoris Caesaris honoribus. 231

quinta haec dictatura cum fastorum reliquorumque auctorum
testimonio, probabile sit, prius illud τὸ πέμπτον prava quadam
librariorum repetitione extitisse nec quicquam profectum esse
ab Dione nisi haec: ἐδικτατώρευσέ τε ἅμα ἵππαρχον τὸν Λέπιδον
προςλαβὼν καὶ ὑπάτευσε τὸ πέμπτον cet. Quamquam corruptam
illam lectionem secutus est etiam qui singulis Dionis libris bre-
vem illam temporis notationem seriemque consulum anteposuit,
qui cum ex triennio, quod libro XLIII continetur, primum
annum Caesare dictatore ΙΙΙ cos. ΙΙΙ, alterum dictatore IV
cos. IV, notari vidisset, facile in eam sententiam deductus est,
ut etiam tertium annum, quo rursus dictatorem et consulem
inveniret, eodem dictaturae numero, quem consulatus haberet,
notandum esse existimaret: quo errore etiam ipsius Dionis
editores videtur decepisse. Sed certe haec annorum compu-
tatio ex eius, qui scripsit, ingenio manavit, Dio quidem ipse
nusquam ne quartam quidem dictaturam appellat neque in
magistratibus anni 45 nominandis (libr. XLIII, 46) alios praeter
consules habet. Pugnat autem haec quinta quae putatur Dionis
dictatura cum fastis reliquisque auctoribus atque ipsa rei pro-
babilitate non tantum in numero dicta-turae, sed etiam in ma-
gistro equitum. Nam cum hic quoque M. Lepidus mag. equi-
tum ascribatur, quid tam veri dissimile, quam eundem tertio
refectum? Fasti vero aperte C. Octavium anni 45 magistrum
equitum exhibent Lepidumque dum in provinciam abiret ex
superiore dictatura retentum esse ostendunt.. Perit igitur tota
quinta Caesaris dictatura nec relinquitur nisi quarta, quae eadem
fuit ultima, quae quoniam dictaturam perpetuam delatam ei
esse constat (App. bell. civ, ΙΙ, 107; Dio XLIV, 8 et XLVI, 17;
Plut. Caes. 573 Cic. Phil. II, 34 cet.)‚ necessario fit, ut eadem
fuisse existimetur perpetua. At contra hauc rem duo prae-
cipue argumenta et possunt afferri et afferuntur. Primum
enim nummi sunt alii, in quibus Caesar dicitur DIC· QVAR-
⁴ct COS· QVINC- (Eckhel. doctr. numm. VI p. 83 Caved. 1. l.
p. 153), alii, in quibus DIC· PERPETVO, unde cum in nullo
nummo quarta dictatura et perpetua coniunctae legantur, hanc
ab illa diversam alioque tempore gestam esse colligunt. Ac
colligant posse esse diversam, necesse esse non recte colligunt.

