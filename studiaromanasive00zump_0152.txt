140 De Gallia Romanorum provincia.

tissimum est, ut leg. Aug. pr. pr. appelletur, omisso nomine
provinciae, quod, oum titulus in ipsa provincia poneretur, addi
inutile erat, ut quinquiens tantum nomen esse videatur leg.
’ Aug. pro pr. leg. III Aug. vel similiter addita legione. Ex
ipsis autem illis quinque titulis primus, qui est n. 11, ita
scriptus est, ut nomen legionis etiam ad cohortem, quae sub-
sequitur, possit pertinere, duo, nr. 46 et 97, mutili sunt pa-
rumque certam interpretationem admittunt, reliqui duo (nr. 25
et 26) sunt M. Valerii Maximiani, qui semel leg. Aug. leg. III
Aug. pr. pr. consul, deinde leg. Aug. pr. pr. leg. III Aug. cos.
praeses rarissimus dicitur3 sed uterque ex his titulis a militibus
positus prorsus militarem morem ostendit, ut in iis legionem
potissimum nominatam esse mirum esse non possit. Verum,
qui extra Numidiam positi sunt tituli, possent fortasse pote-
statem legati demonstrare, si essent aut plures aut emendatiores
aut non singulari aliqua de causa a vulgari more diversi.
Nam duae illae inscriptiones (apud Mur. 691, 7 et Grut. 498, 5),
in quibus leg. leg. III Aug. et leg. divi Traiani Parthici leg.
Ill Aug. dici videatur, adeo sunt vel corruptae vel incertae
lectionis, ut nihil possint demonstrare. Aliae duae, L. Calpe-
tani Rantii Quirinalis Valerii Festi (Borgh. Bullett. Neapol. IV
p. 34) et C. Pinarii Cornelii Clementis (apud Cardinal. Dipl.
imper. n. 122) vix possunt admitti, quia Africae nomen, quod
Mommsenius in iis invenire sibi videtur, in supplementis de
coniectura additis est neque ea coniectura quamvis a Bart.
Borghesio proficiscatur, aut certa satis aut ea existimanda est,
ex qua de provincia Numidia debeat colligi. Ita quattuor
tituli relinquuntur apud Mommsenium, quorum ille A. Egnatii
Proculi, quem Grut. p. 404, 3 habet (cf. Marin. Act. fratr.
Arv. p. 765), in quo est leg. Aug. prov. Afr. dioeces. Numici„
cum alia quaedam habet mira iam a Marinio notata, tum,
etiamsi et vere traditus et recte scriptus est, singularem aliquam
A. Egnatii causam fuisse ostendit. Etenim dioeceses constat
appellari eas provinciae partes, quas proconsulum vel Augusti
legatorum legati sub illorum quasi imperio atque auspiciis
regere solent. Quare si hoc nomen in illa Numidia, quae a
Caligula constituta est, quam legatus principis regere solebat,

