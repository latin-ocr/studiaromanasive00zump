De propagatione civitatis Romanae. 353

praeferrent, civitatis Romanae partem quasi< publicam, qua ne
Romae quidem uti statuissent, (multos enim saepe, cum in se-
natum pervenire liceret, inter equites constitisse scimus neque
ius suffragii, quo magis respublica augebatur, tanti esse pote-
rat), hanc igitur partem civitatis facile negligerent, sed quis
aut rempublicam tam severam aut ipsos colonos iuris sui tam
incuriosos fuisse existimat, ut totam civitatem abiicerent? Ita-
que in coloniis Latinis condendis non modo cives Romanos,
qui ascriberentur, civitatem retinuisse, verum etiam principes
reliquos accepisse censeo, nec certe reete fecerunt, qui quod
Q. Fulvius Nobilior, cum Potentiam et Pisaurum colonias de-
duceret (Liv. XXXIX, 44), Ω. Ennium poetam civitate do-
nasse narratur (Cic. Brut. 20), utramque coloniam Romanam,
non Latinam fuisse collegerunt (Madvig. de iure colon. Opusc. I
p. 253).

Cohaeret autem cum hac re alterum, quod sine illa in-
telligi vix possit. Cum enim quicunque in coloniis Latinis
principes erant, ab ipsa origine cives Romani essent, lex La—
tinitatis sanciebat, ut qui in colonia Latina magistratum muni-
cipalem gereret, civitatem adipisceretur. De qua lege non
debuit unquam dubitari, nec vera est coniectura, quam supra
commemoravimus, lege Iulia demum magistratibus Latinorum
hoc ius esse datum: quae coniectura nec ullis omnino argu-
mentis adiuvabatur et cum a more Romano recederet, pluri-
mis ac maximis adiuvari debuit. Ipsa quidem scriptorum
testimonia nullam dubitationem admittunt. Nam de Cn. Pom-
peio Strabone, qui multis Transpadanis ius Latii dedit (cf.
supra p. 30), si Ascon. in Pis. 3 sic refert: veteribus incolis
manentibus ius dedic Latii, ut possent habere ius, quod ceterae
Latinae coloniae, id est, ut gerendo magistratus civitatem Ro-
manam adipiscerentur, quis ceteras potuit intelligere eas, quae
post legem Iuliam deductae essent? Modo enim illa lex lata
erat necdum, opinor, coloniae Latinae omnes, quibus transire
liceret, in municipiorum ius transierant: nonne igitur Asconius
illas ipsas, quae tunc essent, respiciens recte dixit? Item Ap-
pianus bell. civ. II, 26, qui in narranda Novocomensis coloniae
deductione adiicit τόδε γὰρ ἰυχύει τὸ Λάτιον, quomodo vel le-

23

