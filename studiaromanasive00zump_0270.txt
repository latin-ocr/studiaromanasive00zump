‘258 De dictatoris Caesaris honoribus.

quid improbat, reliqui tribuni nisi de collegii sententia non pos-
sunt. De appellationibus vero res est apertissima. Imperator
enim nisi extraordinarium ius haberet, semper cum tribunis
plebis cognosceret, sed solum cum iis quos in consilium advo-
casset, cognosse atque adeo appellationes urbanas ita praefecto
urbi delegasse scimus (Suet. Oct. 33), ut nova ad ipsum ap-
pellatio concederetur. Unum autem superest in Dionis verbis,
quae citavimus, quod explicatione egeat, quod ad universam
tribunorum plebis rationem rectius intelligendam aliquantum
confert. Nam quod est ὃ μηδενὶ τῶν δημαρχούντων ἐξῆν, re-
ferri solet huc a viris doctis, ut ceteris tribunis censeant non
‘licuisse auxilio esse nisi intra pomoerium, imperatori autem
etiam mille passus extra licuisse, unoque hoc Dionis loco
praeclare qui fines tribunorum potestatis fuerint indicari prae-
dicant. Egregia hercle illa erat imperatoriae potestatis am-
plificatio, si mille passus adficerentur! Ac rursus tenuis vere
tribunorum potestas, si non egrederetur pomoerium, extra quod
maxima pars civium continentibus aedificiis habitabat ac tot -
aedificia publica sita erant. Immo omnium semper tribunorum
potestas usque ad mille ab pomoerio passus patebat idque non
obscure significat Livius III, 20. Dionysius autem Antiq.
VHI, 87, qui moenibus, et Appianus bell. civ. ΙΙ, 31, qui urbe
tribunorum potestatem circumscribit, etsi minus accurate lo-
quuntur, eundem tamen hunc mille passuum ambitum com-
prehendunt. Quare si Dionem de tribunorum plebis potestate
pomoerio circumscripta imperatorumque iure usque ad primum
lapidem prolato dicere putabimus, et cum reipublicae Romanae
ratione et cum scriptoris aperto testimonio pugnabimus. Nunc
omnem rem in verbo ἀμύνειν verti intelligimus: tribunis sin-
gulis non licebat ita ferre auxilium, ut licebat imperatori, illi
moram afferebant, hic auxilio ferendo et intercessione quod mi-
nus placuisset, tollebat. Diximus de duabus rebus, quibus
tunc tribunicia imperatorum potestas aucta est; reliqua est
tertia, quam iam leviter tetigimus, quod Dio datum esse ait
Augusto, ut in omnibus iudiciis quasi calculum Minervae
ferret. ld quale fuerit, magnopere dubitatum est. Etenim
alii interpretati sunt, si totidem absolverent quot condemnarent,

