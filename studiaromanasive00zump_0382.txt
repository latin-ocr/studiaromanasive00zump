370 De propagatione civitatis Romanae.

ligentes: nos quidem hoc tenere debebimus, non de privatis
commodis civitatis, sed de iure suffragii et honorum conten-
tionem omnem fuisse. Neque Romae aliam ob causam de
civitate sociis danda agitatum est, primum a Fulvio Flacco
cos., tum a C. Graccho et Livio Druso, qui non pugnabant,
ut ulla privata commoda socii obtinerent, quae facile obti-
nuissent, sed ut et novorum civium ope comitia populi tota
ad partes popularium traducerentur et novis sociorum sena-
toribus in curiam allectis optimatium potentia frangeretur. Sed
impediebant eorum actiones veterum senatorum invidiae, qui
suos honores vulgari nollent, fortasse etiam plebis cupiditas,
quae cum ex candidatorum largitione magna commoda caperet,
ne novorum civium multitudine superaretur, timebat, ut simile
prorsus tunc accidere videamus ac postea imperatore Claudio
de Gallis admittendis accidisse exposuimus. Nescio autem an
socii non tam optimam civitatem Romanam quam illud petie-
rint, ut in vetere iure manentes tamen ad gerendos honores
suffragiumque rite ferendum pervenirent. Neque enim solent
populi facile ad mutandas vetustissimas leges moveri, cum
civitate autem Romana etiam priyatum sociorum ius, ,antiquis-
simi magistratus, tota prope vita mutabatur, quae multo certe
illi maluissent retinere et tamen potentiam in republica adi·
pisci. Neque auctores, qui extant, nihil de hac re tradere
mirabimur3 extant enim et pauci et admodum exiles: quam
certe seditiosi in oppido Corfinio constituerunt rempublicam,
ea ita videtur esse composita, ut retentis singulorum populorum
legibus ac moribus tamen communis summae reipublicae effi-
ceretur administratio. Veruntamen utut hoc est, senatus Ro-
manus ubi cedendum esse intellexit, conservata vetere con-
suetudine civitatem Romanam propagare neque quemquam ad
senatum comitiaque admittere statuit, nisi qui deposito patrio
more totus in novam civitatem transisset. Oblata igitur est
civitas Romana sociis et quidem eadem ratione, quam supra
in Latinis intelleximus (cf. p.40 et 308), per censum, ut in lege
Iulia nihil fuisse suspicemur nisi hoc, censoribus iisve quibus
censoria potestas data esset, liceret quoscunque videretur ex
sociis Italicis in civitatem recipere iisque tribum, in qua suf·

