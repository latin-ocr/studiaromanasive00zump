304 · De legibus municipalibus Hispanicis.

ficeret. pecuniam, ad hanc calumniam narratur descendisse, ut
Caesaris et Augusti diplomata de civitate data, tamquam ve-
tera et obsoleta, deleret (Suet. Calig. c. 38), cuius ille iniuriae
nullam habuisset occasionem aut facultatem, si legibus civitas
dari consuesset. Id autem eo facilius imperatoribus concessum
est, quod antiquum morem fuisse scimus, ut imperatores cum
alios homines de republica bene meritos, tum milites virtute
insignes civitate donarent (Comment. epigraph. I p. 225), unde,
ne alios, qui parcius eo beneficio usi sunt, nominem, C. Ma-
rius aliquando mille Camerinos (Plut. Mar. ⁴28), Caesar uni-
versam legionem civitate donavit (Suet. Caes. 24).

De legibus municipalibus statuere difficile est, propterea
quod apud scriptores paucae tantum commemorantur, in mo-
numentis autem nulla praeter has, Malacitanam et Salpensanam,
ad nos pervenit. Neque omnino saepe factum est, ut leges,
quibus municipiorum respublicae constitutae erant, mutarentur
tantaque Romanorum in hoc genere erat constantia, ut-quam
quaeque urbs legem eo tempore accepisset, quo in imperium
Romanum venit, eam usque ad alterum vel tertium p. Chr.
saeculum teneret. Argumento est vel illud, quod IIviros iuri
dicundo et aediles et quaestores qui exitu libertatis in muni-r
cipiis coloniisque usurpabantur, diutissime conservari videmus,
exemploque afferri potest Bithynia, cuius urbes cum anno 65
a. Chr„ cum in provinciae formam redigerentur, lege Pompeia
constitutae essent, eandem legem Traiano imperante tenuisse
intelliguntur, ex Traiani et Plinii epistolis mutuis. Quare leges
novae municipales non fere videntur esse latae, nisi cum status
ipse hominum mutaretur i. e. cum Latinitate aut civitate Ro-
mana donarentur, vel cum quae municipia fuerant, in colonia-
rum ius transferrentur. Tum novis opus erat legibus, quarum
non unam rationem fuisse existimo. Ac dictator quidem Caesar
cum anno 49 Gaditanis de sua causa bene meritis civitatem
Romanam donasset, munus suum lege confirmandum curavit
(Dio XLI, 24), ea, opinor, de causa, quod tunc dictaturam
nondum acceperat, dubiumque est, an idem fecerit Augustus,
cum anno 36 Uticensibus civitatem impertiret, non quod non
pro triumviratus potestate quas vellet urbes in civitatem reci-

