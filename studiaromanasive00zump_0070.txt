58 De Gallia Romanorum provincia.

erat ac Macedonia, i. e. si ab suo praeside, qui in ipsa pro-
vincia versaretur, regi debebat, quid tandem Cicero Gallia
accepta lucrabatur? Num minus oportebat relicta Roma re-
lictisque quae in urbe exercebantur iudiciis peregre abesse?
Haberet abstinentiae et demerendi Antonii causam, cum Ma-
cedoniam cederet, haberet etiam securiorem ac paci aptiorem
provinciam, sed illud certe sequi non poterat quod Dio dicit,
quod- iudiciis vacare vellet. Apparet igitur ex alio provin-
ciarum genere fuisse Macedoniam, ex alio Galliam Cisalpinam,
item intelligitur hanc ab eo, qui Romae versaretur ac iudiciis
occuparetur, potuisse regi. Cum autem supra documentis cer-
tissimis hanc ipsam Galliae citerioris rationem ante Sullae
aetatem fuisse ostenderimus, ut coniunctim cum Italia regeretur
quique huic praeesset, idem illam administraret Romaeque
versaretur, nonne manifestum est eandem eius naturam fuisse
Cicerone consule? Neque alia similia documenta, quae idem
ostendant, desunt. Proxime enim Dio l. 1. hoc a· Cicerone
factum esse narrat, ut ipsam illam Galliam citeriorem, quam
ab Antonio acceperat, deponeret. Pei-tinent ad eam rem quae
Cicero in Pis. c. 2 habet: Ego provinciam Galliam, senatus
auctoritate exercitu et pecunia instructum et ornatam, quam cum
Antonio communicavi, quod ita existimabam tempora reipublicae
ferre, in contione deposui reclamante populo Romano. Hunc
locum, qui in omnibus codicibus ita ut scripsimus legitur, non
existimamus recte ab Garatonio esse explicatum, nec probamus
nunc, quod in comment.. epigraph. Vol. ΙΙ p. 194 Galliae Cisal-
pinae ratione nondum satis perspecta veram videri eius inter-
pretationem significavimus. Etenim Garatonius hoc dicere
Ciceronem putabat, Galliam, quae ad Antonium iure ac sorte
spectabat, in illius gratiam ultro se* suscepisse idque privata
pactione, qua non fieret, ut ea minus Antonii esset, sed ut
eam Cicero pro Antonio haberet ac regeret. In quibus primum
privatam illam quam ait pactionem non intelligo. Solebant
enim omnino provinciae consulibus futuris sic decerni, ut aut
sortiri aut comparare eas inter se iuberentur, comparatio autem
illa, quam apparet non modo ante sortitionem, sed nonnunquam
etiam post eam fieri potuisse, quo pacto publice suscipi potuerit

