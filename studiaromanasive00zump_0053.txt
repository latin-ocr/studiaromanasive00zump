De Gallia Romanorum provincia. 41

attributas municipiis lege Pompeia referens. Nam quod Savignius
l. l. p. 326, quod civitates Latio praeditae municipia appellari
non possent, de alio quodam Pompeio, velut cos. anni 35 vel
31 a. Chr. vel 14 p. Chr. cogitat, nec difficile factu sit, ut
omnes illos huius legis auctores esse non posse demonstremus, et
municipia etiam in Transpadana Gallia fuisse supra docuimus
et denique Plinius ex suae aetatis usu videtur dicere, cum
quae civitates per bellum Marsicum Latinitatem acceperant,
dudum in ipsam civitatem receptae erant. Sed quae tamen
est illa lex? Vix enim video fieri potuisse, ut hic Cn. Pom-
peius similem aliquam legem ferret atque illae fuerunt, quas
L. Caesar et illi tribuni plebis rogaverunt. Siquidem ex urbe
profectus est continuo postquam consulatum iniit; nam in ipsa
hieme Appianus bell. civ. I, 50 ab eo hostes ad mare superum
magno proelio victos esse narrat3 redisse autem eum in urbem
ex fastis cognoscimus a. d. VI Id. Ian. ad triumphum agendum
comitiaque proximi anni habenda. Quando igitur tulerit hanc
legem, non reperio. Sed potuerit ferre, ut non potuit, qualem
tandem eam fuisse putamus? Plinius ea quosdam populos Al-
pinos municipiis Italicis attributos esse scribit i. e. eos ita esse
in horum ius ac potestatem redactos, ut ipsi nullam rempublicam
haberent, sed a praefectis, quos decuriones municipiorum iuri
dicundo praefecissent, regerentur. At hoc huiusque similia nun—
quam in imperio Romano iis legibus constituta sunt, quas ipse
populus Romae sanxisset3 pertinebant enim ad provincialia vel
municipalia instituta, quae nisi ab co qui in locis ipsis versaretur,
recte administrari nequirent. Longum est hanc rem argumentis
atque exemplis, quae plurima reperiuntur, demonstrare, quam
qui rationem Romanam paululum tenebit, facile perspiciet.
Nunquam dico eo quidem tempore, quo imperium Romanum
latius patebat, rempublicam ullius civitatis ab senatu populoque
Romano ita esse constitutam, ut is ipse quid de quaque re fieri
placeret praescriberet, sed vir fide dignus locorumque, quorum
res agebatur, peritus eligebatur: ei mandabatur, ut quod ipsi
consilioque eius, sive id ipse elegerat sive Roma missos legatos
acceperat, placuisset, id constitueret, quare fere praeses pro-
vinciae vel qui populum aliquem vicerat eiusque rationes co-

