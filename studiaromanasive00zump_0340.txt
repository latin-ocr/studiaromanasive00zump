328 De propagatione civitatis Romanae.

extiterit. Libertatem vel immunitatem vel Latinitatem vel
ipsam denique civitatem accipiebant, qui in ipso imperio Ro-
mano beneficio aliquo digni esse viderentur, foederis quidem,
quo praecipua aliqua iura concedi solent, ipsa natura haec est,
ut nisi iis, qui ad imperium accedant, non detur. Quare fieri
potest, ut earum quae in provinciis sunt, civitatum foedera, si
quae poena dignae esse videantur, tollantur3 ut quae minus
boni sint iuris, praemio foederis donentur, fieri non potest. Itaque
quod Tacitus principes illos ait pridem foedere fuisse donatos,
vel ad dictatorem Caesarem, qui Galliam Comatam subegit,
vel ad Augustum, qui quod ille facere morte prohibitus cst,
perfecit Gallorumque iura diligenter composuit, referendum
est. Unde igitur populorum, quos Caesar vel Augustus civi-
tate donarat, cognitio petenda est? Ex Plinii, opinor, naturali
historia, qui cum in reliquis provinciis enarrandis non suae
aetatis rationes, sed Augusti vel M. Agrippae commentarios
repetat, tum in Gallia Comata quicquid post Augustum erat
institutum, aperte neglexit: siquidem Germanias ille, quae tunc
maximae ac potentissimae provinciae erant, prorsus silentio prae-
terit eaque sola, quae ab Augusto facta esse constat, commemo-
rat. Cf. supra p. 107. Is autem (libr. 111, 17, 20) in Gallia Bel-
gica et Lugdunensi quattuor nominat populos foederatos,
Lingones, Remos, Aeduos, Carnutos, in Aquitania nullos ha-
bet. Hi igitur sunt ipsi illi, quorum principes imperatorem
Claudium adierunt3 nam nec alios ullos post Augustum foede-
ratos fieri potuisse diximus et Lingonum Remorumque foedera
imperante Vespasiano commemorantur ab Tacito Hist. IV, 67,
qui si tamdiu in vetere foedere manserunt, certe ne Aedui
quidem et Carnuti ius suum mutarunt: id quod eo minus
statui poterit, quod foederati, si ad aliud ius transferrentur,
civitatem Romanam accipere solebant, qua dc re supra p. 316 in
commentario de tabulis Hispanicis disputavimus, Aeduos au-
tem et Carnutos Claudii aetate non omnes civitate usos esse
ipse Tacitus, qui primores ab plebe distinguat, significat.
Veruntamen civitatis Romanae, quam Tacitus cum foe·-
dere coniungit, alia longe erat vis ac natura. Ea non modo
populis universis, verum etiam passim singulis hominibus da·-

