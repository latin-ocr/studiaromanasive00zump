De Gallia Romanorum provincia. 135

et exereitus in ea tendentis dicitur, quo tempore nescimus an
propter bella aliqua plures solito legiones in Germania fue-
rint certaque de causa Germanici exercitus mentio facienda
fuerit. Nihil igitur in his causae est, cur singularem aliquam
Germaniarum rationem fuisse statuamus, at multa et ab Momm-
senio allata sunt et infra a nobis afferentur, quae certos earum
provinciarum fines certosque incolas fuisse ostendant.
Veruntamen quoniam commemoravimus Numidiam, cuius
exemplo qui Germaniam provinciam fuisse negant, maxime
utuntur, faciendum videtur esse, ut de hac quoque pauca
disputemus erroreque, qui nuper irrepsit, sublato ne de Ger-
mania peccetur, provideamus. Statuit igitur Theod. Mommsen.
in Bullett. Inst. arch. ann. ‘1852 p. ‘165 (act. societ. literar.
Lips. ann. 1853 p. 213), cum Caligula anno 37 p. Chr. Africae
proconsulis potentiam minuere vellet, missum esse eo legatum,
qui cum proconsule ita imperium divideret, ut ipse legionem
III Augustam et Numidiae partem solus obtineret ac praeterea
in provincia proconsulari quicquid ad rem militarem pertinebat,
administraret, proconsuli suae provinciae administratio quasi
civilis relinqueretur. Hanc certe eius opinionem esse ex dis-
putatione paulo minus subtiliter instituta coniici03 in qua
coniectura etiamsi minus quod dixit, assequar, hoc plane in—
telligo et negari ab eo Numidiam proprie provinciam fuisse
et commune quoddam proconsulis et legati imperatorii impe-
rium statui. Non explicabo rursus, quod supra dixi, per duo
prima imperii Romani saecula nullam fuisse militaris et civilis
administrationis disiunctionem, sed qui militibus praeesset,
eundem populos, quos milites tuerentur, rexisse, ut ipsi etiam
legionum legati praeter imperium militare iurisdictionem cer-
tarum dioecesium haberent. Sed in aliis provinciis, si fuisset
ulla, ferri fortasse potuisset haec imperii divisio ac permixtio,
in Africa vero nullo modo potest statui, siquidem consularis
‘vir cum obtineret veterem provinciam, Caesaris legatum, qui
praetorii ordinis erat, certe superioris imperio parere oportebat,
ut timor ille, quo motus Caligula provincias disiunxit, ea ra-
tione nequaquam tolleretur. Argumenta autem suae opinionis
Mommsenius primum affert ea, quae supra in Germaniis refu-

