- 'fun *tvvm—*vv

De dictatoris Caesaris honoribus. 247

tatem illo iudicante obtineret, quam epistolam post reditum
Caesaris exeunte anno 45 scriptam esse hinc discimus, quod
Plancus Caesarem iubetur de T. Antistio interrogare neque
ulla significatio additur, quae non posse eum praesentem sta-
tim adiri ostendat. Praetoris igitur urbani munera tunc Plancus
obibat. Atque etiam alia ratione de praetura eius anno 45
gesta cognoscimus. Etenim non modo a Caesare consul de-
signatus est in annum 4⁶2 cum D. Bruto (Comment. II p. 234),
verum etiam anno 44 Galliam Transalpinam regendam accepit
(Cic. Phil. 111, 153 epist. X, 1 sq.)‚ nec puto ab Caesare
factum, quod semper rarissime accidit, ut in tanta frequentia
magistratuum, quam numero praetorum et quaestorum aucto
effecisset, iis qui nullos honores gessissent, provincias decer-
neret. Iam poterat Planco fortasse etiam hoc ab Caesare con-
cedi, ut, quod praetorio munere functus esset, ipsa praetura
neglecta inter praetorios allegeretur (multos autem inter con-
sulares, praetorios, reliquos allectos esse Dio XLIII, 47 scri-
bit); sed ex hoc allectionis genere usque ad extrema prope
imperii tempora neminem unquam scimus provinciam accepisse.
Quare cum antea Plancum nondum praetorem fuisse supra
docuerimus, efficietur, <ut ipso illo anno quo praefectus urbi
fuit, exeunte praeturam acceperit, confirmabunturque praeclare
insigni exemplo, quae de omnium praefectorum ratione anni-
que 45 comitiis ante exposuimus. Nummi autem Goltziani‚
qui iam citati sunt, in quibus cum praefectorum mentione
quarta Caesaris dictatura coniungitur, quam perverse ementiti
sint apparet. Ex eodem hoc praefectorum genere fuit C. Clo-
vius PRAEF- i. e. praefectus, qui in aliis nummis tertia Cae-
saris dictatura inscriptis apud Eckhel. VI p. 7 et Caved. p. 152
commemoratur. Ipse homo ignotior est, probabile tamen vi-
detur esse, eundem legatum pro praetore agris in Gallia divi-
dendis esse praefectum, ad quem Cicero scripsit epistolam 7 libr.

XIII, de quo olim diximus ipsi in comment. epigr. I p. 301,

idem fortasse etiam, quem Dio LII, 42 in consularium nume-
rum ab Augusto relatum esse scribit. Nam quis ille C. Clu-
vius in celebri marmore apud Orell. Inscr. 4859 sit, incertum
prorsus esse iudico. Illud autem non credo, quod Cavedonius

