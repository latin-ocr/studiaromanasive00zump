192 De Gallia Romanorum provincia. appendix,

Sempronius Rufus M. Tuccium accusatorem suum post ludos
Romanos reum lege Plotia de vi fecit, et apud Ciceronem prae-
torem ,a. d. III Cal. Ian. reus factus est Manilius, Pompeii
amicus, de cuius iudicio narrant Plut. Cic. c. 9 et Dio Cass.
XXXVI, 27. Multae aliae causae cuiusvis generis vel leviter
quaerenti facile occurrent, ut nihil magis constet, quam totum
annum causis iudiciisque patuisse.

Haec sunt fundamenta disputationis Mommsenianae, quae
quoniam coniecturis parum veris nituntur, ne quae superstruun-
tur quidem opiniones, probabiles videri poterunt. Itaque ea
singillatim examinari ac redargui non opus est, praesertim cum
talia longe facilius dicantur quam refellantur. Unum afferam,
quod facile alios in errorem inducere possit, quod p. 30 ait
praetores et consules, quamdiu magistratu fungebantur, impe-
rio caruisse: qua in re abutitur eo, quod Vellei. II, 31 Cn.
Pompeium narrat consulem anno 70 iurasse, in nullam pro-
vinciam se ex eo magistratu iturum. Quod cum ita interpre-
tur, nullum illi imperium fuisse neque ex consuetudine pro-
vinciam obtingere potuisse, reliqui omnes sic potius intelligimus,
cum liceret ei provinciam sortiri, Cn. Pompeium, ut modestiam
ac temperantiam ostentaret, praeter ceterorum consulum con-
suetudinem iurasse, ex illo consulatu se in nullam provinciam
esse iturum. Quare de imperio consulum nihil ex 1110 1000
potest colligi, de provinciis hoc, consuevisse eas dari consu-
libus. At vero 100118 1Πο apud Caes. bell. civ. I, 6, quo anni
49 consules narrantur ex urbe profecti csse, quod ante id tem-
pus acciderat nunquam, sane ad explicandum est difficillimus
ac longae disputationis. Equidem hoc video nunquam in re-
publica Romana factum esse, ut consules nullis decretis pro-
vinciis urbem relinquerent et cum imperio in Italia aliisque
provinciis versarentur, id quod fieri non potuit nisi simul tota
imperii sedes ex urbe in alium locum transferretur. Consules
autem anni 49 per legem Pompeiam prohibiti provincias sortiri
tamen cum summo imperio provincias obierunt. Sed pluribus
haec persequi ab hoc loco alienum est. Mommsenii quidem
interpretatio, qui ipsius consulatus anno consules nunquam ait
in provincias exisse facile redarguitur. Ipse enim citat unde-

