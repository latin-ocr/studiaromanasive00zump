De Gallia Romanorum provincia. 61

Galliam ibatur (Sall. Cat. c. 58), ut rursus eum, qui Galliam
provinciam accepisset, in Italia rem gessisse videamus. At,
inquiat aliquis, factum hoc sit in bello Catilinario, ut iis qui
Galliam obtinerent, senatus fines provinciae suae excedere
vicinamque Galliam tueri permitteret, sed ut semper Gallia
cum Italia coniuncta esse consuerit non sequitur. Neque id
vellem sequi, nisi et aliis argumentis et temporum quae ante
L. Sullam fuerunt similitudine moverer. Quamquam faciamus
Galliae fines fuisse eos, quosvulgo putant, nonne ad duos
imperatores, quibus Galliam commissam esse diximus, impri-
mis adiungendus erat tertius, qui proprie Italiam seditione ac
multiplici tumultu perturbatam tueretur? At neminem constat
imperio esse ornatum praeter C. Antonium et Q. Metellum.
Atque haec quidem de eo anno dicenda erant, euius co-
piosior ae certior memoria extat. Superest autem, antequam
Galliam Cisalpinam eam quam proprie appellamus provinciam
factam esse sumus demonstraturi, triennium, cuius primo anno
consules fuerunt D. Iunius Silanus et L. Licinius Murena.
Eorum hic iam ex praetura anno 65 gesta Galliam Narbonen-
sem habuerat (Cie. p. Mur. ‘20 et 41), quam etiam anno 63
cum consulatum petebat, per Gaium fratrem obtinuit (Cic. p.
Mur. 413 Sall. Cat. 42), sed post consulatum ita non com-
, memoratur, ut eum existimare debeamus, cum deponendae
provinciae nullam causam haberet, eam, quae minima negotia
exhiberet, i. e. Italiam Galliamque obtinuisse. Accedit, quod
collega eius D. Silanus et provinciae et triumphi cupiditate
ardebat excusabatque facile eam cupiditatem, quod ex prae-
tura, quam item anno 65 videtur gessisse, nullam maiorem
provinciam rexerat. Itaque a Cicerone in Pis. e. 26 inter eos
nominatur, qui triumphandi cupiditate incensi provinciam flagi-
tarint, quam certe non minus assecutus est quam reliqui quos
Cicero affert. Sed quam tandem habuit? Pighius quidem
Annal. ΠΙ p. 341 cum huius anni consulibus Illyricum et
Bithyniam decretam atque earum alterutram Silano obtigisse
censuisset, recte emendatur a Borghesio in Annal. inst. archaeol.
anni 1849 p. 66; nam Bithyniam tunc paruisse ait illi C. Pa-

* pirio Carboni, cuius causam Dio XXXVI, 23 narrat, quem

