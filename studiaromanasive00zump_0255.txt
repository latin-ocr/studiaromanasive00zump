De dictatoris Caesaris honoribus. 243

bell. civ. III, 101) alii, quorum memoria incertior reperitur.
Quaestores autem fuisse traduntur M. Marcellus Aeserninus
(Dio XLII, 15), C. Plaetorius (bell. Alex. 34), Cornelius Len-
tulus Marcellinus (Caes. bell. ciV. ΙΙΙ, 62), Ti. Claudius Nero
(Suet. Tib. 4). De aedilibus nulla superest certa memoria,
nec magis de tribunis plebis, sed esse tamen creatos constat.
Anno autem 47 ineunte nulli prorsus magistratus in urbe
erant, nec consules nec praetores nec aediles curules (Dio
XLII, 27); soli tribuni et aediles plebeii necessario facti erant
atque a Dion. XLII, 29 et 30 commemorantur. Sed hoc du-
bitari potest, an post reditum Caesaris mense Octobri comitia
eius ipsius anni habita nec minus praetores, aediles curules,
quaestores facti sint quam consules factos esse supra exposui-
mus. Ac narrat Dio XLII, 51 τῶν προςεταιριστῶν τῶν τε συν-
αγωνιστῶν τοὺς μὲν βουλευτὰς ἱερωσύναις τε καὶ ἀρχαῖς ταῖς τε
ἐς τὸν λοιπὸν τοῦ ἔτους ἐκείνου χρόνον καὶ τοῖς ἐς νέωτα ἀνηρτή-
σατο. Quamquam nemo qui magistratum tunc gesserit, nomi-
nari potest3 siquidem etiam C. Sallustius Crispus, de quo Dio
XLII, 52 narrat, utrum hoc an insequenti anno praeturam
habuerit incertum videtur esse. Cf. bell. Afric. c. 8. In annum
46 a. Chr. rite comitia habita sunt priore anno exeunte, cum
decem primum praetores fact-i sunt (Dio XLII, 51), ac, si
praetores, certe etiam aediles curules et quaestores. At cum
confecto bello Africano Caesar in Hispaniam proficisceretur,
Dio XLIII, 28 sic tradit: Ἐπεὶ δὲ ᾔσθετο ἐκεῖνόν τε (i. e. Pom-
peium) ἐπὶ μέγα προχωροῦντα καὶ τοὺς πεμφθέντας οὐχ ἱκανοὺς
ἀντιπολεμεῖν αὐτῷ ὄντας, οὕτω δὴ καὶ αὐτὸς ἐξεστράτευσεν τὴν
πόλιν τῷ Λεπίδῳ καὶ πολιανόμοις τισὶν ὀκτὼ, ὥς τισι δοκεῖ, ἢ ἓΕ,
ὡς μᾶλλον πεπίστευται, ἐπιτρέψας. Quae verba qui accurate
interpretabitur, hoc intelliget Dionem dicere, Caesarem post-
quam urbem Lepido ac praefectis commisit, profectum esse in
Hispaniam, profectum autem videri Roma mense Intercalari
priore supra exposuimus. Quid igitur? Quam causam esse
dicemus, cur Caesar, quamvis soliti anno 46 essent facti ma-
gistratus, praetores et aediles et quaestores, tamen praefectos
potius constituerit? Ut enim opinione sua celerius urbem re-
· liquerit nec tempus comitiorum in annum insequentem haben-

16*

