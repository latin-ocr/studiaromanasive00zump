De legibus municipalibus Hispanicis. 293

Poterat certe etiam praerogativae sortitionem commemorare,
sed illud tempore etiam prius erat. Veruntamen incolis La-
tinis si Romae licebat in una tribu, quae sorte ducta esset,
suffragium ferre, quidni licuerit etiam reliquis Latinis, qui si
in suis oppidis remanerent, carerent eo iure, sin in urbem
venissent, uterentur? Hoc et ex incolarum Malacitanorum iure
et ex loco Liviano, qui explicatus est, consequitur, nec tamen
ex aliis scriptorum testimoniis, nisi ea immerito spernerentur,
cognosci non potuit. Etenim de C. Gracchi actionibus sic
refert Appian. bell. civ. I, ¹23: καὶ τοὺς Λατίνους ἐπὶ πάντα
ἐκάλει τὰ Ῥωμαίων, ὡς οὐκ εὐπρεπῶς συγγενέσι τῆς βουλῆς ἀντι-
στῆναι δυναμένης· τῶν τε ἑτέρων συμμάχων, οἷς οὐκ ἐξῆν ψῆφον
ἐν ταῖς Ῥωμαίων χειροτονίαις φέρειν, ἐδίδου φέρειν ἀπὸ τοῦδε,
ἐπὶ τῷ ἔχειν καὶ τούςδε ἐν ταῖς χειροτονίαις τῶν νόμων αὐτῷ
συντελοῦντας. Sint sane in his imperfecta ἐκάλει et ἐδίδου,
quae ab iis, qui Latinis suffragii ius fuisse negant, arguuntur:
ea enim· significant rogationes Gracchi non esse perlatas: sed
cum Appianus Latinos ad omnia civium Romanorum ait iura
vocatos esse, nonne indicat aliqua iam ante eos habuisse? et
cum aliis praeter Latinos sociis dicit non licuisse suffragium
in Romanorum comitiis ferre, nonne rursus apparet Latinis
quidem suffragii lationem fuisse? Haec tam perspicua, tam
aperta, tam clara, ut Appianum de Latinorum iure suffragii
tradere nunquam debuerit negari. Nimirum fugit viros doctos,
non unam esse suffragii ferendi rationem aliamque esse civium
Romanorum, aliam Latinorum: illi suam quisque tribum
habent, in quam comitiis inseruntur, hi, ubi Romae consederunt,
unam sorte accipiunt, cui accenseantur. Quod si ita est (nec
quin ita fuerit, amplius dubitari posse existimo), nonne recte
Gracchus narratur hanc legem promulgasse, ut et Latinis non
in una, sed per omnes tribus suffragii ius esset (nam de aliis,
quae item promulgabat, nunc non disputatur) et reliquis sociis,

*qui ad id tempus omni suffragii iure caruerant, illud certe,

quod Latini antea habuerant, concederetur? Quid iam ad-
versatur Latinorum iuri, quod Appianus addit, cum comitia
de lege Sempronia instarent, consules edixisset Μηδένα τῶν
οὐ φερόντων ψῆφον ἐπιδημεῖν τῇ πόλει μηδὲ προς-πελάζειν ἀπὸ

