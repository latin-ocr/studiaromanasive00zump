376 De propagatione civitatis Romanae.

imperium in fide ac reverentia nominis Romani continebatur,
illinc omnia, quae ad imperatorum cultum divinum„ qualis
postea in omnibus provinciis extitit, profecta sunt. Orta ibi-
dem est metropolium ratio, quae tota cum imperatorum sacris
videtur esse coniuncta. Non immorabor in vetere metropolis
significatione, quae satis nota est, qua etiam Iosephus Antiq.
XII, 3, 1 Antiochiam Seleuci Nicatoris aetate Syriae metro-
polim appellavit: quo tempore qdod nomen honoris ac digni-
tatis Antiochia a regibus suis acceperat, retentum esse etiam
sub imperio Romano nummi in libertate imperii percussi
(Eckhel. D. N. III, 271) ostendunt. Neque magis huc perti-
net, quod ipsa Roma, tamquam caput ac mater totius imperii,
nonnunquam sub imperatoribus metropolis appellata est, velut

in nummis Nicomedensium. Sed suam atque inde diversam ,

significationem habebat haec metropolis ratio, quam totam cum
imperatorum cultu divino coniunctam fuisse docet ipsum ori-
ginis tempus. Nam cum templa divo Iulio primum Augusto
imperante condita esse certum sit, qua'de re infra pauca di-
cemus, eodem tempore Tarsus in nummis vocatur metropolis,
sub Nerone Ancyra Galatiae vulgatumque id nomen sub Tra-
iano et Hadriano. Neque enim certe merum honorem me-
tropolis nomine contineri existimabimus. Solebant id impera-
tores Romani et tribuere et aliquando adimere (vide Spanh.
et Eckhel. 1. 1.), velut Tyrum ab Hadriano titulum metropolis
accepisse refert Suidas s. v. Παῦλος Τύριος, et Septimius Severus
Laodicensibus ius metropolis concessit (Malal. XII p. 294 ed.
Bonn.; Suidas s. V. Sev.; Herod. III, 69), et Elagabalus Ty-
riis cum irasceretur, cum reliquo iure etiam metropolis nomen
ad Sidonios transtulit (Comment. epigraph. I p. 432; Eckhel.
III p. 387). Quare quod honoris causa imperatores deferrent,
ignominiae causa civitatibus adimerent, in eo cum utique ius
aliquod fuisse necesse sit, nullum aliud reperiri poterit quam
hoc quod ex imperatorum templis pendebat. Nam cum repu-
blica metropolium honorem ac nomen nullo pacto fuisse con-
iunctum ex catalogo metropolium, qui ex nummorum auctoritate
ab Eckhel. ·IV p. ‘273 confectus est, planissime intelligitur.
Velut Tarsus iam ab Augusti aetate dicitur metropolis, addito

