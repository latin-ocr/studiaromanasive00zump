264 De dictatoris Caesaris honoribus.

Unam igitur tribuniciae potestatis partem sine reliquis tributam
esse apparet. Sed postea Augustus collegas tribuniciae po-
testatis assumpsisse narratur. Etenim primum M. Agrippae
anno 19 a. Chr. ἄλλα τε ἐξ ἰ’σου πη ἑαυτῷ καὶ τὴν ἐξουσίαν τὴν
δημαρχικὴν ἐς τὸν αὐτὸν χρόνον ἔδωκε, 111 Dio LIV, 12 scribit,
eamque tribuniciam potestatem anno 13 in aliud quinquennium
prorogavit. Tum Tiberio privigno anno 6 a. Chr. tribuniciam po-
testatem in quinquennium concessit (Dio LV, 93 Suet. Tib. c. 9),
eundemque anno 4 p. Chr. eadem potestate in decem annos (Dio
LV, 13), anno 13 111 alteros decem annos ornavit (Dio LVI, ‘28 ;
Suet. Tib. c. 16). Haec igitur quae heredibus imperii dabatur,
tribunicia potestas quaeritur, num eadem fuerit, quam ipse impe—
rator habebat. Nobis non videtur, non quod unquam minorem eam
appellari videamus, sed quod maxime ius poenae remittendae
iudicandique de appellationibus ex eo genere esse existima-
mus, quod unus tantum tenere possit. Nam cum alter eodem
iure ornatur, nova nascitur provocatio unumque utique esse
oportet principem, in cuius iudicio acquiescatur. Neque opus
est tantum heredi tribui, cui ubi fidem habet imperator, et
appellationes non minus quam praefecto urbi delegare potest
et orationes suas in senatu recitandas tradere. Quae cum ita
sint, non Romanae, sed omnis omnino reipublicae ratione ad
ad eam coniecturam deducimur, ut minus ius Agrippae et
Tiberio et aliis imperii heredibus datum esse censeamus quam
Augustus imperatoresque ipsi habebant. Etenim, si ab duabus
rebus, quas diximus, discedamus, relinquitur tota illa potestas,
quam dictator Caesar habuit, ut imperii heres commune omnium
tribunorum plebis ius, sed perpetuum, et corporis securitatem
amplissimam illam quam exposuimus acciperet. Ae conveniunt
cum coniectura nostra, quae de Tiberio traduntur. Nam quod
Suet. c. 11 eum narrat, cum Rhodi a quodam laesus esset
convicio, pro iure tribuniciae potestatis conviciatorem rapi ius-
sisse in carcerem, aperte ad securitatem sanctitatis pertinet.
Quod Tacitus Annal. 1, 7 extincto Augusto Tiberium ait edi-
ctum quo senatum cogebat, tribuniciae potestatis praescriptione
proposuisse, cuivis tribuno plebis idem facere licebat, quodque
idem c. 13 eum significat relationi consulum iure tribuniciae

