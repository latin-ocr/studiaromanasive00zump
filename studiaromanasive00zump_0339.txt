De propagatione civitatis Romanae. 327

imperator item vetusta consuetudine sibi sumpserat, Tacitus
Annal. XII, 4 anno 49 narrat pro potestate censoria hoc fecisse,
ut L. Silanum senatu moveret: qua in re etsi abutebatur po-
testate meritoque ab Tacito vituperatur, praetextum tamen
eum, quem diximus, videtur habuisse. Quamquam illud non
ferendum est, quod idem L. Vitellius in nummo apud Eokhel.
D. N. VI p. 313 censor ΙΙ appellatur, Nemo enim ante Clau-
dium censura eum functum esse scribit, postea autem ne po-
tuit quidem, quia extremae senectutis erat (Tac. Ann. XII, 42)
ac mox decessit.

In hac igitur censura cum senatus legeretur primores
Galliae Comatae foedera et civitatem Romanam pridem assecuti
imperatorem Claudium adierunt, ius honorum petentes. Qui
sunt illi primores? De quibus primum intelligo Tacitum mi-
nus accurate dicere, quod eos ait foedera esse assecutos. Est
enim contra morem Romanum neque unquam factum, ut quis-
quam unus vel ut homines complures foedere cum republica
Romana coniungantur: populi sunt foederati ac civitates quique
est ex populo foederato, item ipse quodammodo potest foede-
ratus appellari. Quare illud elucet, cum Tacitus primores
foedera assecutos appellet, quamvis minus proprie loquatur, hoc
eum dicere, primores illos fuisse civitatum foederatarum. Sed
rectissime addit pridem eos civitatem esse assecutos. Omnino
enim foedera nisi quo quisque populus tempore primum re· '
cipitur atque imperio Romano adiicitur, non solent concedi.
Ita quae in Graecia magna fuerant civitates foederatae, quo
tempore illa regio in Romanorum dicionem venit, extiterant3
ita in Sicilia quae foederatae urbes fuerunt, propter bellorum
Punicorum merita foedus, quo quid praestarent, quid accipe-
rent, definiebatur, consecutae erant3 ita in Hispania Gaditani,
antequam provincia Hispania constituta est, foedere donati
erant (Cic. p. Balb. 15);—ita Athenae, cum provincia fieret
Achaia, ita reliqui omnes, qui usquam foederati appellantur,
eo tempore reperiuntur foedus accepisse, quo primum ad im-
perium Romanorum pervenerunt, neque ulla gens nominari
poterit, quae postquam aliquamdiu alio iure usa est, 'tum propter
merita aliqua foedus a populo Romano acceperit foederataque

