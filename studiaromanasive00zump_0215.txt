De dictatoris Caesaris honoribus, 203

iure? Scriptores enim, quamvis quid pro ea potestate egerit
dicant, qualis potestas fuerit, non commemorant. Ac primum
quidem senatus consulto dandum erat, etsi urbem intrasset,
ut imperium ne amitteret, quod utrum ita decretum sit, ut
olim Q. Fulvio proconsuli decretum esse refert Livius XXVI,
9, ut ei par eum consulibus imperium esset, an alia aliqua
ratione nescimus, sed decretum esse apparet. Extra urbem
autem efficiendum erat, ut quod bellum Caesar gereret, id
iuste ac legitime gerere videretur. Primum Sardiniam qui
Pompeianis eriperet, misit C. Valerium legatum, tum C. Cu-
rionem in Siciliam legatum pro· praetore (Caes. bell. civ. I,
30), eas quas diu ipse rexerat Gallias item legatis divisit
(comment. epigraph. Vol. 11 p. 224), denique Italiae M. An-
tonium, tum maxime tribunum plebis, praefecit, sed legati et
pro praetoris iure praeditum. Proconsulis haec sunt, sed eius,
qui omnibus provinciis imperet: quare non nova potestas Cae-
sari delata est (nam et proconsul fuerat et ex lege Vatinia
tot quot ipsi placuisset legatis uti potuit), sed ea, quam has
bebat‚ ambitu ao provinciarum numero amplificata. ·Neque
definitas esse existimo provincias, quibus Caesar imperaret:
quam enim omittere aut poterat aut volebat? In Sardiniam,
Siciliam, Africam legatos mittebat, Macedoniam Asiamque,
in quam Pompeius invaserat, propediem erat liberaturus, Hispa-
nias petebat: quid igitur ex imperio universo, quod non no-
minatum esse putare possimus, relinquitur? Quae cum ita

sint, ab M. Antonio et C. Cassio trib pleb., iisdem, qui reli· -’

qua tunc agebant, legem latam esse existimabimus, in qua
duae hae res continerentur, primum ut quod imperium Caesar
haberet, id in urbe ipsa retineret, deinde ut praeter Gallias,
quas habebat, Italia quoque reliquaeque provinciae ei permit-
terentur. Atque haec ita esse lata significat Dio Cass. XLI,
17: Τοσούτου τε ἐδέησαν τὰ χρήματα ἃ ὑπέσχετο σφίσι, τότε γε
λαβεῖν, ὥστε καὶ τᾶλλα οἱ πάνθ’, ὅσα ἐν τῷ δημοσίῳ ἦν, πρὸς
τὴν τῶν στρατιωτῶν, οὓς ἐφοβοῦντο, τροφὴν ἔδοσαν. Unam rem
nominat, quae fuerit in lege, sed si fuit de pecunia ad bellum
necessaria, certe non minus de ipso belli imperi0, quantum et
quale esse oporteret, fuit, intelligemusque non illud modo, quod

