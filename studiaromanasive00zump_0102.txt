90 De-Gania Romanorum provincia.

Vol. II p. 232 dixi omnes illos non sua auspicia habuisse,
sed legatos Caesaris fuisse. Nam etsi M. Aemilium anno
superiore praetorem fuisse constat (Caes. bell. civ. Π, 21;
Dio XLI, 36), ut vetere more tunc provinciam suo iure obti-
nere debuerit, tamen probabile est, Caesarem provincias recens
Pompeianis ereptas non statim populo reddidisse, praeser-
tim cum ex lege Pompeia nondum sublata quinquennium inter
magistratus ipsos et inter provincias interesse oporteret. Quare
Lepidum quamvis ex praetura legati tamen iure usum esse
censeo, idque eo magis, quod D. Brutum, qui Galliam accepit,
nec praeturam gessisse anno 49 certum est, et legatum appellat

Liv. epit. CXIIII. Hunc autem ipsum D. Brutum non toti .

Galliae, quam Caesar habebat, sed ei modo parti, quam Ap-
pianus recens expugnatam appellat, i. e. toti Transalpinae
praeter Narbonensem, praefuisse existimo, ut in Narbonensi
et in citeriore alii legati remanserint 3 nam Illyricum Q. Cor—
nificio, Hispaniam ulteriorem Cassio Longino, item legatis,
paruisse scimus. Sed post victum occisumque Pompeium ubi
Caesar anno 47 in urbem rediit, nova lex de provinciis lata
est, qua abolita vetere Pompeia consulares provinciae in pote-
state senatus remanserunt, praetoriae omnes Caesari traditae
sunt, qui quos placuisset, iis praeficeret. Vide Comment. epi-
graph. II p. 232. quue eo magis necessarium erat, quod, cum
nova lex eos, qui modo magistratus gessissent, provincias
accipere iuberet, superiore anno nulli praetores facti erant,
nec rit-e ulla sortitio fieri poterat. Itaque in Galliis quidem
etiam postea eos invenimus, qui cum nullos antea honores
gessissent, legati magis quam sui iuris praesides fuisse videan-
tur. Nam in Transalpina mansisse D. Brutum discimus ex
Liv. epit. CXIV, qui anno 46 ab eo Bellovacos rebellantes
proelio victos esse scribit, nec decessisse eum existimo ante
bellum Mundense confectum, ex quo rediens Caesar D. Bru-
tum secum in Italiam urbemque deduxit (Plut. Ant. c. 11).
Interim Caesar, antequam in Africam profectus est, anno 47
exeunte pro potestate modo accepta Galliae Cisalpinae praefecit
M. Iunium Brutum (Plut. Brut. c. 6), proconsulari imperio
ornatum (neque enim video, cur de fide auctoris de vir. ill. 82

