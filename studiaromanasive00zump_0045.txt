 

De Gallia Romanorum provincia. 33

in Pison. p. 3), quoniam ad Padum sitae erant, non minus
recte Cispadanae quam Transpadanae Galliae accensebantur
eoque magis, quod ipsa Transpadana regio parum certis finibus
terminari potest. Quamquam omnis haec ratiocinatio, cum
nullum Cispadanae et T ranspadanae Galliae discrimen fuisse
dixerimus, quamvis suscepta esset, tamen videretur esse inutilis.
At satis valida sunt argumenta, quae eos qui extra Italiam
erant Latinos non esse donatos civitate doceant. Primum ipsa
rei ratio id ostendit. Sequebantur enim Romani in lege Iulia
’hoc, ut opinor, ut metum ex imperio tollerent hostiumque
numerum, qui ipsam urbem urgerent, minuerent. Itaque
sapientissime fecerunt, quod, cum undique, qui victoriarum
olim socii fuerant, instarent, civitate multis populis atque ur-
bibus Italiae danda hostium vires diviserunt, paulatimque se-
ditionis semina sustulerunt: sed quid, quaeso, utilitatis habebat,
populos extra Italiam sitos, qui in nullam belli communionem
'venire possent nec quicquam periculi minarentur, eo beneficio
afficere, quod, qui optime de imperio Romano meruerant, tam
diu frustra expetiverant? Erant etiam plurimi Latinae condi-
cionis homines per provincias negotiandi causa constituti, quos
subito civitate donari erat sane inutile. Neque enim Romanos
tam stultos fuisse arbitramur, ut nescio cuius constantiae causa et
ne dispari essent condicione qui intra Italiam erant ac qui extra
eam erant, omnibus omnino qui ubique essent Latinis civitatem
impertirent. Deinde si una tunc lege omnes Latinos in civi—
tatem receperunt veteremque universam Latinitatem extinxerunt,
cur non retinuerunt postea eum morem, ut non paulatim Gallias
et Hispanias et reliquas provincias civitate donarent imperiumque
quod armis pararant, uno iure coniungerent, sed generatim qui
ubique per imperium totum erant, honore ac iure augerent?
Num igitur unquam factum est, ut quae ubique per omnes
provincias vel foederatae essent civitates vel liberae vel Latinae,
u’no tempore civitate donarentur? An hoc sequebantur, ut
singulas deinceps provincias vel in ipsis provinciis singulos
populos ac singula oppida, prout quique meruisse viderentur,
civitate augerent, dum postremo paucis omnino reliquis, qui
⁵ eius non aliqua parte uterentur, una lege omnes universi im-

3

