164 De Gallia Romanorum provincia appendix.

Decembrem, quo epistola data est, et inter initium mensis
Ianuarii, 'quo senatus habitus est, intercedunt: referantur Ci-
ceronis verba ad tempus senatus habiti. Numquid rectius
Caesar decem annos explesse dicitur? Nostra quidem ratione,
qui non vulgares annos, sed duo quinquennia, quorum prioris
sex prope menses perierint, intelligamus, et exeunte anno 50
et ineunte 49 decem anni praeterierant, Hofmanniana autem,
qui Cal. Mart. anni 49 alterum quinquennium* finiat, si de
senatus die atque ineunte mense Ianuario anni 49 intelligatur,
tamen duo menses ad decem annos desint. Quid igitur iuvat
tam contorta et obscura interpretatione uti, si tamen quod
velis non assequare? Sed est etiam hoc apud Ciceronem
praeteriit tempus legis, quod si ad mensem Ianuarium anni 49
referatur, quicquam confirmationis Dionis sententiae afferri
Hofmannus negat. Et recte negat, sed ei Dionis sententiae,
quam ipse sibi finxit, non ex testimoniis incorrupte traditis
effecit, sed ita, si interpretationem illam, quam modo redar-
guimus, probemus. Nos vero hoc de quo disputavimus Cice-
ronis loco vix ullum censemus esse posse certius testimonium,
ut mense Decembri anni 50, quo epistola scripta est, alterum
Caesaris quinquennium iam expletum fuisse intelligamus. Postu-
lata Caesaris exponit Cicero. Tenuit provinciam per decem
annos. Quid potest esse minus obscurum? Praeteriit tempus
legis Pompeiae Liciniae, quae ut Caesari gratificaretur, alterum
quinquennium addiderat. Potest successor mitti et mittitur.
Numquid potest esse apertius? Contra Caesar impediens non
exisse tempus suum negat, sed ait: Habe mei rationem i. e.
absentis comitiis consularibus anni 49. Quid potest expectari
certius, cum mense Decembri anni 50, cum imperium Caesaris
exisset, hoc tantum actum esse intelligamus, utrum eius abÎ‡
sentis ex lege tribunicia in consulatu petendo ratio habenda
esset necne. Veruntamen desciscens quodammodo a se ipso
ac rediens eo, ut epistolam de eo quo scripta est tempore in-
telligat, Hofmannus, quae sequuntur, inquit, exercitum tu habeas
diutius quam populus iussit invito senatu, perspicue significant
extremo anno 50 imperii tempus nondum fuisse circumactum.
Aliis sit hoc perspicuum, nobis quidem non est. In coniunctivo

