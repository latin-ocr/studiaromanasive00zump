186 De Gallia Romanorum provincia appendix.

rebus iidem praeerant, consules, praetores, quaestores, qui pari
iure civiles et militares res administrarent, neque ipsi tribuni
plebis, quatenus eorum potestas pertinebat, a re militari ab-
horrebant. Num igitur duplicem quasi personam magistratus
gerebant? Quis hoc unquam audivit? aut quomodo fieri po-
terat? Quae res maxime civilis a nobis existimatur, ius et
iudicia, nonne pro imperio exercitam esse constat? Quae co—
mitia sanctissima habentur summamque omnium rerum potesta-
tem habent, centuriata nonne militari ratione et instit-uta sunt
et perpetuo habentur? Quid igitur, quaeso, interesse potest
inter res militares et civiles in urbe Roma? Extra vero et in
Italia et in provinciis omnia sunt plena imperii3 omnia enim
armis capta sunt atque armis retinentur ; qui praesunt, cum
cohorte sua militia funguntur. Labentis demum ac prope
corruentis imperii Romani institutum fuit, ut res civiles ab
militaribus seiungerentur atque alii illis, alii his imponerentur.
Quid igitur vult sibi annus militaris? quid civilis? siquidem
illud discrimen Romanis ignotum fuit. Novimus etiam, in
quibusdam rebus proprie sacris morem fuisse Romanorum, ut
annum diversum ab vulgari sequerentur. Velut omnia soda-
licia constat ab eo die, quo quos magistros crearent magiste-
rium inirent, annos numerasse lateque patet ille usus. Qui
tamen quantopere ab anno militari discrepet, vix potest esse
obscurum. Etenim eam ob causam, quia apud Romanos tem-
pus ex eorum qui cuique rei praeerant, nominibus numeraba-
tur, sodalicia ab die, quo magistri inirent, annos incipere opor·
tebat. Dissimilia etiam videntur esse, quod aedes in urbe
Roma ex Cal. Iuliis fere locabantur (Suet. Tib. 35) et quod
censores ex Idibus Martiis vectigalia locabant: ex quibus rebus
quae apud nos quoque cum communi anno discrepant, nemo
certe de nova temporis numerandi ratione colliget.

Mirum igitur esse videatur, si aliam anni rationem in rebus
militaribus Romani secuti sint, aliam in rebus civilibus, alie-
numque a more Romanorum, quippe qui nusquam ita militiam
seiunxerint. At quae huius tam admirabilis rei argumenta
afferuntur? Primum Mommsenius citat inscriptionem apud
Henzen. n. 6752, quae hoc habet argumentum. Anno 203 p. Chr.

