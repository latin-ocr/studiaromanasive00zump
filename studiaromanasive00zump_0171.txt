De Gallia Romanorum provincia appendix. ‘159

interpretatione egeat, praetermittere cupit, historici potissimum
partes tuetur. Itaque propriam aliquam laudem habet. etiam
praeter hanc, de qua disputamus, quaestionem, in qua si minus
recte videbitur iudicasse, illud relinquetur, quod multarum
rerum tempora constituit primusque quantae hoc loco difficul-
tates ac tenebrae laterent, indicavit. Est autem Hofmannianae
opinionis summa haec. De legis Vatiniae die quod statuit,
idem nos, idem ante utrumque nostrum Feri-atius docuerat
neque ulla potest superesse dubitatio, quin prius quinquennium
imperii, quod Caesari datum sit, ab ipsa legis die i. e. a Cal.
Mart. anni 59 usque ad Cal. Martias quintas anni 54 pertineat.
Ipsam legis Vatiniae vim ac naturam, quam nos etiam extra
Caesaris res persecuti multa vidimus de provincia Gallia
sanxisse, praetermittit. Alterius quinquennii auctorem non ut
vulgo C. Trebonium tribunum plebis, sed, ut nos, Cn. Pom-
peium et M. Crassum fuisse ostendit, diem autem discedens
a nostra quae supra exposita est sententia, exisse statuit Cal.
Mart. anni 49. Tunc anno 52 decem tribunorum plebis lege
Caesari datum esse, ut ultimo imperii anno i. e. 50 a Chr.
absens et provinciam exercitumque retinens consulatum peteret,
quo facto eum existimat ultro deposita provincia consulatum
anno 49 fuisse gesturum. Sed cum eo honore inimicorum
insidiis deiectus esset, hanc contentionem extitisse, ut ipse
anni 48 consulatum peteret, Pompeiani absentis rationem‘ha-
bendam esse negarent. Ea de causa a. d. VII Id. Ian. anni 49
senatusconsultum illud factum esse, quo provincia exercitusque
ei adimeretur: hinc originem belli natam, hinc ius et Pompe-
ianorum et Caesaris esse repetendum. Pendent igitur omnia
ex duabas maxime his rebus, primum ut Hofmannus imperii
lege Pompeia dati diem Cal. Martiis anni 49 exisse censeat,
deinde ut petitionem consulatus anni 49 datam esse existimet.

De utraque re cum nos in superiore commentatione aliter
statuerimus, age argumenta rationesque, quibus vir praestan-
tissimus utitur, examinemus, quae si refellerimus, nostrae sen-
tentiae non mediocrem fidem adiiciemus. Initium autem dispu-
tandi sumit ab Dione Cassio XXXIX, 33, qui locus supra

ῃ p. 78 et 86 allatus e>t‚ qui postquam Cn. Pompeio et M. Crasso

