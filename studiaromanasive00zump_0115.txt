, ,ww—-

ufarras-

De Gallia Romanorum provincia. 103

' curare. Quae de re Dio LIV, ΙΙ sic tradit: Ἀγρίππας δὲ,

ὡς τότε ἐς τὴν Ῥώμην ἐκ τῆς Σικελίας πὶεμφῦεὶς διῴκισε τὰ ἐπεί-
γοντα, ταῖς Γαλατίαις προςετάχῦη· ἔν τε γὰρ ἀλλήλοις ἐστασίαζον
καὶ ὑπὸ τῶν Κελτῶν ἐκακοῦντο. Καταστήσας δὲ καὶ ἐκεῖνα ἐς
Ἰβηρίαν μετέστη. Ex quibus verbis non apparet, quam tunc
Agrippa potestatem habuerit, sed cum eum l. l. docuerimus
ita in Syriam esse missum, ut omnibus populis, qui Caesaris
essent, imperaret, atque anno demum 18 proconsulari illa po-
testate, qua Augustus quoqne utebatur, esse ornatum, ut
etiam in senatoriis provinciis plus quam qui cuique praeessent
potestatis haberet, quoniam et Gallias et Hispaniam rexisse
narratur, sic existimabimus, eum ab Augusto legatum consti-
tutum esse et trium, quas in sua potestate tenebat, Gallicarum
provinciarum et· duarum Hispaniarum. Abisse autem in eas
provincias videtur exeunte anno 21 vel ineunte eo qui inse-
quitur3 rediit Romam mense fere Maio anni 19, retinens tamen
imperium provinciarum, dum ipse Augustus ex Asia Octobri
mense revertit. Quis ei successerit, non traditur illud quidem,
sed probabile tamen mihi videtur esse, Tiberio Neroni, ei, qui
postea imperavit, traditum esse Galliarum imperium. Fuerat ille
Augusti vitrici eomes in Asiatica profectione, ex qua cum eodem
tempore quo ille redisset, honores praetorios (τὰς τῶν ἐστρα-
τηγηκότων τιμάς, Dio LIV, 10) accepit, i. e. non ornamenta
praetoria, quae iis, qui senatorii ordinis nec essent nec esse
possent, dabantur, sed locum praetorium sententiae in senatu
dicendae, et posthaw, ut Sueton. Tib. c. 9 ait, comatam Gal-
liam anno fere rezit, et barbarorum incursionibus et principum
discordia inquietam. Exin Raeticum Vindelicumque bellum,
inde Pannonicum, inde Germanicum gessit. Quae sic solent a
viris doctis intelligi, u't Galliae administrationem cum Raetico
bello coniungant, quoque tempore id gestum sit, eodem Tibe-
rium Galliae praefuisse existiment. Quam opinionem ut minus
probem, duae imprimis res faciunt. Primum enim Raeticum
bellum sic gestum est. Cum anno 16 Lolliana clades in Ger-
mania accidisset (Dio LIV, 20 et Vellei. ΙΙ, 97), Augustus
ipse cum Tiberio privigno tunc ipsum praetore (Dio LIV, 19)
in Galliam profectus, quia barbari interim recesserant, nihil

