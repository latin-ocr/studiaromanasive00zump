De propagatione civitatis Romanae. 335

esse oportebat, nec modo colonias aut municipia, sed etiam
eos cives Romanos, qui in oppidis Latinis aut stipendiariis
essent. Neque enim si Claudius Aeduorum principibus, qui
ex foederato illo quidem, sed barbaro populo erant, hoc ius
negandum non esse putabat, in provincia pacatissima et du-
dum subacta et Italiae moribus simillima non idem omnibus
concessum esse oportebat. quue significat ipse Claudius, cum
ait H, 27 solum ipsum ultra fines provinciae Narbonensis sena-
tores Romam mittere, in quo hoc inest, totius provinciae Nar-
bonensis quasi solum iure honorum uti. Quamquam haec non
ita disputamus, ut omnes Narbonensis incolas cives Romanos
fuisse existimemus3 neque enim id ad ius honorum fruendum
opus erat aut probabile est, de uno hoc, quod explicamus,
iure dicimus. Sed etiam ultra Narbonensem provinciam id
pertinebat; nam loco, qui modo citatus est, Claudius sic per-
git: quando εκ Lugduno habere nos nostri ordinis viros non
poenitet. Habebant igitur quo tempore Galliae Comatae prin-
cipes imperatorem adierunt, ius honorum Lugdunenses, non
unus aut alter, qui singulare hoc beneficium impetrasse vide-
rentur, sed vulgo atque ita ut omnium esset commune ipsoque
in solo inhaereret. Neque ea res per se ipsa est veri dissi-
milis. Nam si Viennenses, quorum peregrina ac prope hosti-
lis erat origo, ut diximus, ad honores admittebantur, numquid
Lugdunenses prohibitos esse censemus, qui, id quod illis tem-
poribus rarum erat, militibus vere Romanis deductis consta-
bant, qui cum in terra barbara collocarentur, non videntur
ullo iure, quo antea usi erant, esse privati. Cf. Comment.
epigraph. I p. 370 sq. Ideoque Lugdunum prae omnibus Gal-
liae civitatibus semper maximam imperatorum caritatem habe-
bat, sedes ac domicilium, si quos in Gallia versari oporteret,
eligebatur, nullo non genere benevolentiae ornabatur. Eodem-
que deducimur ea quam paulo post exponemus opinione de
iure Italico, quod Lugdunenses ab initio coloniae habuisse
arbitramur. Sed praeter hos Lugdunenses nulla erat in Gallia
Comata civitas, nullus populus, in quo qui essent cives Ro-
mani, ius honorum haberent eo quidem tempore, quo Claudius
hanc quae extat orationem habuit, idque imperator haud dubie

