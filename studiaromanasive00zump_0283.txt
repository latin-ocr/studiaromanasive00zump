De legibus municipalibus Hispanicis. 271

appellantur nec quicquam potest esse dubium, quin imperatoris
Domitiani tempore (nam hoc scriptae sunt) Salpensa et Malaca
municipia fuerint. Iam hoc municipiorum genus quis non vi-
rorum doctorum existimavit civitate Romana fuisse praeditum?
Ne de veteribus reipublicae Romanae temporibus ac civitatis
tamquam propagatione dicam, quis non, ex quo imperium con-
ditum est, censuit in Italia cum omnibus data esset civitas,
duo fuisse oppidorum genera, coloniarum, quas qui efficiebant,
militari modo deducti ac publice agris donati erant, et muni-
cipiorum, quod reliquorum, quae civitate uterentur, nomen
erat, in provinciis autem cum Latinae et peregrinae condicionis
fuisse civitates, variis vel foederis vel libertatis vel immuni-
tatis generibus praeditas, tum easdem illas colonias eademque
municipia, quae sola civitatem Romanam haberent? Haec
quasi fundamenta quaedam erant, in quibus quae de antiqui-
tate reperissemus‚ constituere solebamus, haec principia, unde
proficiscebamur, haec denique perfugia, quo si quando opiniones
nostrae evagari vellent, rediremus. At evertit ea Mommsenius‚
qui cum in inscriptionibus illis Hispanicis quaedam invenisset,
quae cum iis, quae adhuc ab omnibus credebantur, pugnare
opinaretur, non modo falsam esse iudicavit veterem sententiam,
verum etiam quasi res esset certissima, in titulo libri sui ipso
Salpensam et Malacam tamquam Latina oppida inscripsit. Quid
igitur nunc faciamus? Num veteribus continuo abiectis id
studebimus, ut quae antea credebamus, mutemus? An vero
illud imprimis faciendum esse existimabimus, ut novae in-
scriptiones quid doceant, diligentissime quaeramus perpensis-
que omnibus rationibus si novis monumentis aliter de muni-
cipiis tradi invenerimus, tum demum, quomodo ea cum reliqua
nostra cognitione concilianda sint, examinemus? Itaque hoc
agere constituimus: quaeretur a nobis, cuius generis civitates
fuerint Salpensa et Malaca quaeque in tabulis Hispanicis le-
guntur, quid de universo municipiorum iure doceant. Ita et
eorum, qui his monumentis ad scientiam nostram amplificandam
uti volent, temeritati occurremus, ne quicquid statuerint, non
examinatum prorsus rationibusque confirmatum statuisse vi-
deantur, et, si veterem sententiam ne novis quidem his in-

