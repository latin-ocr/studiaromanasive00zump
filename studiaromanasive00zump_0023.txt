De Gallia Romanorum provincia. 11

consulum P. Scipio extra sortem Africam accepit (Q Punic.
c. 1123 -IAEX- epit. LI), unus praetorum Serranus classem
(App. l. l. c. 114), reliqua consueto more divisa sunt, ut alter
consul C. Livius Italiam et Galliam, ex praetoribus unus
utramque iurisdictionem, reliqui duas Hispanias, Sardiniam,
Siciliam obtinerent, nisi forte eum, qui Siciliam rexit, simul
classi praefuisse iurisdictionemque vetere consuetudine divisam
fuisse putabimus. Denique anno '146 facilis est provinciarum
distributio ; nam in Africa omnibus imperium prorogatum esse
constat. Itaque consulum unus L. Mummius Macedoniam
accepit, alter Italiam et Galliam, ex praetoribus duo urbanas
iurisdictiones, reliqui Hispanias, Siciliam, Sardiniam 3 in ulteriore
quidem Hispania C. Nigidium Figulum praetorem hoc anno
ab Viriatho superatum esse scimus (auct. de vir. ill.).

Atque haec ita erant, dum quattuor fuerunt populi Ro-
mani provinciae, in quarum annua sortitione nullum Galliae
provinciae locum relinqui ostendimus. Iam Carthagine Corin-
thoque dirutis novae provinciae additae sunt, quae annuos
praesides postularent, sed non tot. additae sunt, quot existimavit
Pighius, cuius opinio cum vulgo probaretur, magnorum erro-
rum causa extitit. Qui cum Graeciam, quam nos in Comment.
epigraph. Vol. 11 p. 153 cum Macedonia, quamdiu libera fuit
respublica, coniunctam fuisse docuimus, pro peculiari provincia
constitueret, item Galliam provinciam, quae multo post instituta
est, tunc iam fuisse existimaret, quoniam octo omnino efficiebat
provincias in duo eonsules et quattuor praetores (nam duos
negotia urbana occupabant.) quotannis dividendas, necessario
eo deductus est, ut, quod Ciceronis aetate moris erat, ut prae-
tores exacto magistratu in provincias proficiscerentur, id iam
hoc tempore institutum esse coniiceret. Nos nunc hoc ani—
madvertimus, in provinciarum quidem ratione nullam prorsus
esse causam, cur praetorum munera tunc mutata esse eorumque
'imperium quotannis prorogari consuevisse statuamus. Nam
etsi anno 145 nova accessit provincia Africa (Comment. epig.
Vol. II. p. 164), ut iam omnino essent quinque, Hispaniae
duae, Sicilia, Sardinia, Africa, facile tamen eae quattuor, qui
praeter urbanas iurisdictiones reliqui erant, praetoribus divide-

