Artior vero est colligatio tertiae et quartae commentatio-
nis, quae hoc commune habent, quod in civitate Romana ver-
santur, quae quomodo proximis finitimis populis data, deinde*
cum Italia communicata, denique per* provincias propagata sit,
examinavimus: quain quaestione insigne ipsius civitatis discri-
men reperisse ac certissimis scriptorum testimoniis videmur
constituisse. Imprimis autem municipiorum, quae et in Italia
et in provinciis plurima fuerunt, rationem persecuti sumus,
quam aliam ac quidam censuerunt, neque omnino simplicem
fuisse demonstravimus. Potueramus hoc totum argumentum
alio modo digerere praeceptorumque more civitate ipsa Romana
definita tum originem eius, propagationem, oppidorum ea prae-
ditorum genera recensere, quae praeceptio quam utilis futura
fuerit, non dissimulamus3 verum quoniam nee totam de civi-
tate Romana doctrinam tractare placebat et viris doctis scri-
bebamus, qua quidque ratione invenissemus, eadem quod in-
venissemus, proponere maluimus. Quare duabus inscriptionibus
Latinis usi sumus tamquam ducibus, quarum auctoritate dis-
putatio nostra et regeretur et contineretur. ’

Habere igitur videntur hae commentationes, quare viris
litterarum Latinarum studiosis commendentur. In quibus si
cui nee res, de quibus agimus, placeant nec quae quoque loco
effecimus, probentur, at hoc profitemur nos ubique esse secu·
tos, ut ab omni quaerendi ac dicendi temeritate abessemus
longissime. Quod num assecuti simus, aliorum sit iudicium:
diligentissime certe quid de quaque re traderetur, examinavi-
mus, nullum testimonium contempsimus, neminem ut ipsi sa·-
peremus‚ peccasse statuimus, tam diu denique quaesivimus,
dum in magna saepe auctorum discrepantia quod cum omni-
bus quodammodo conveniret, reperissemus. Hanc rationem
scimus nos quidem ad studia multorum hominum concilianda
animosque opinionum novitate quasi praestringendos parum esse
aptam3 sed eandem rectam et litteris nostris utilem et denique
⁷ ad id quod verum est inveniendum unam esse nobis persuasimus.

Scripsimus Berolini Kal. Iun. 1859.

