36 De Gallia Romanorum provincia.

similisque prorsus eius est causa atque eorum, qui reliquas
regunt provincias, a quibus saepe cum eam potestatem a populo
accepissent, civitatum iura constituta esse not-um est. Sed
nescio quo pacto etiam censorum in hac re aliquae partes
videntur fuisse, ac significat tale aliquid Dio Cass. XXXVII, 9
de anno 65 sic referens: οἱ τιμηταὶ περὶ τῶν ὑπὲρ τὸν Ἠριδανὸν
οἰκούντων διενεχθέντες (τῷ μὲν γὰρ ἐς τὴν πολιτείαν αὐτοὺς
ἐςάγειν ἐδόκει, τῷ δὲ οὔ) οὐδὲν οὐδὲ τῶν ἄλλων ἔπραξαν, ἀλλὰ
καὶ τὴν ἀρχὴν ἀπεῖπον. In his mirari debemus, quod M. Crassus
et Q. Catulus censores (Plut. Crass. c. 133) narrantur de civitate
Gallis Transpadanis danda dissensisse. Censores enim, opinor,
eorum qui cives sunt, censum accipiunt, ordines populi consti-
tuunt, hoc fortasse etiam nonnunquam faciunt, ut si qui utrum
sint cives necne dubium esse videatur, decernant, sed eos, quos
nondum cives esse constat, quomodo in civitatem recipere
possunt? De qua re si qua magistratuum dissensio existat,
sic agendum est, ut rogatio ad populum feratur, qui quid sibi
placeat decernat. Sic igitur certe etiam hi censores egissent,
ut M. Crassus (nam hunc patris causa pro Transpadanis pugnasse
existimo) legem ad populum ferret, nisi haec Transpadanorum
causa prorsus singularis quaedam fuisset censoresque de ea
statuendi propriam ac lege delatam potestatem habuissent.
Eandemque ob causam anno post perlatam legem Iuliam cen-
sores creati sunt, quibus, quoniam quattuor annis ante lustrum
rite erat conditum, nondum opus erat, praesertim cum ab iis,
qui tunc facti sunt, nullam populi partem censam esse tradat
Cicero p. Arch. 8. Quos novorum civium causa creatos esse
dudum viri docti suspicati sunt, sed non tam ad eam rem, ut
eos qui cives facti essent, in tribus dividerent (nam ideo cen-
soribus non opus erat), verum ut in civitatem reciperent, ut,
quos lex permisisset fieri, eos facerent cives, ante exitum lustri
extra ordinem creati sunt. Ac quod magis etiam mirum est,
creatus est censor ipse ille qui legem tulerat, L. Iulius Caesar,
qui, cum post consulatum imperium prorogaretur, anno 89 iam
duplicem potestatem habebat, et consularem et censoriam.
Hanc tantam veterum morum ac legum inconstantiam certe
Romani non commisissent, nisi eundem qui tulisset exequi

