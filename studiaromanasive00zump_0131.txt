De Gallia Romanorum provincia. 119

memus. Rexit igitur universam Galliam Tiberius anno 8 a Chr„
rexit item anno 7, sub cuius principium cum in urbem *ad
consulatum redisset, non multo post in Germaniam abiit (Dio
LV, 8) neque ulla re memorabili gesta revertit.

Hoc tempore Tiberii fortuna deficere coepit. Augustus
enim, cum C. et L. Caesares aperte tamquam heredes imperii
ostentaret, primum in tanto Galliarum imperio relinquere noluit
ornatumque anno 6 a. Chr. tribunicia potestate Syriae prae-
ficere cogitabat3 quod quoniam ille sub specioso nomine ad igno-
miniam suam pertinere intelligebat, commeatu aegre impetrato
Rhodum discessit (Comment. epigraph. II p. 99). Sed in
Galliae imperio quis ei successerit, non traditur neque erat
quisquam cum domo imperatoria tam coniunctus, cui Augustus
tantas provincias committeret. Divisum igitur est imperium,
quod Tiberius tenuerat, eoque magis, quod iam multis victoriis
videbatur esse effectum, ut barbari minus essent metuendi.
Quamquam unus nominatur L. Domitius, de cuius morte nar-
rans Tac. Annal. IV, 44 haee pauca habet: ipse delectus, cui
minor Antonia, Octavia genita. in matrimonium daretur, post
exercitu flumen Albim. transcendit, longius penetrata Germania
qnam qnisquam priorum, easque ob res insignia triumphi adeptus
est. Is propinquus erat Augusti, quoniam Antoniam, ex sorore
eius neptem, in matrimonio habebat, sive minor ea erat, ut
Tacitus ait, sive maior, ut Suet. Claud. 1 et Plutarch. Anton.
extr. referunt, ut ne partem quidem Galliae datam esse intel-
ligamus nisi ei, qui propter affinitatem fide dignus esse vide-
retur. Eundem autem Suet. Ner. e. 4 non minas aurigandi
arte in adolescentia clarum, quam deinde ornamentis triumpha-
libus ει· Gprmanico bello appellat. Gessit igitur Germanicum
bellum et ex Germania triumphum retulit. Sed utrum Bel-
gicae an Lugdunensi Galliae, cum referret, praefuit? Nesci-
remus prorsus, nisi in fragmento Morelliano Dionis Vol. ΙΙΙ
p. 363 ed. Sturz. haec essent: Ταῦτά τε οὖν ἅμα καὶ τὰ τῶν
Κελτῶν ἐκινώῦη. ὁ γὰρ Δομίτιος πρότερον μὲν ἕως ἔτι τῶν πρὸς
τῷ Ἴστρῳ χωρίων ἦρχε, τούς τε Ἑρμουνδούρους ἐκ τῆς οἰκείας
οὐκ οἶδ’ ὅπως ἐξαναστάντας καὶ κατὰ ζήτησιν ἑτέρας γῆς πλανω-
μένους ὐπολαβὼν ἐν μέρει τῆς Μαρκομαννίδος κατῴκισε, καὶ τὸν

