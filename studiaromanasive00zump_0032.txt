20 De Gallia Romanorum provincia.

quatur, infra ex certissimis rebus aliud tempus atque aliam
occasionem statuendam esse intelligemus.

Etenim anno 113 nuntiis et de Cimbrorum adventu et
de Thracum aliorumque populorum defectione in urbem per-
latis decretum est, ut ambo cos. in Italia manerent (Comment.
epigraph. II p. 171 ). Nam parum recte Pighius Annal. ΙΙΙ
p. 108 C. Metello Caprario Macedoniam, Cn. Papirio Carboni
Illyricum evenisse opinatur, ex quibus Illyricum tunc nondum
fuisse provinciam constat, Macedoniam Caprario non datam
esse hine perspicimus, quod barbaris victis mense Sextili
triumphasse narratur, id quod, si ullam externam provinciam
accepisset, fieri non potuit. Quare et C. Metellus Italiam ob-
tinuit et Cn. Carbo, omninoque cum tanti belli metus ingrueret,
probabile est, ambobus consulibus sedem imperii defendendam
esse traditam. Veruntamen dispar consulum fortuna fuit3
nam, ut unus vicerat, ita Carbo ad Noreiam a Cimbris supe-
ratus est, qui cum iam ipsi Italiae imminerent, subito iter
averterunt. Quare factum est, ut anno 112 Μ. Livius Drusus
cos. Macedoniam acciperet (Comment. epigraph. II p. 172),
L. Calpurnius Piso, collega eius, qui in Italia mansit, nihil
quod memoria dignum esse videretur, gereret. Obtinuit tamen
certe prorogatum imperium anno 111, quo L. Calpurnius Bestia
in Africam adversus Iugurtham ‘missus est3 P. Cornelius
Scipio Nasica, qui Italiam provinciam obtinebat ( Sall.J ug. c. 27),
nec gessit quicquam magnopere et inipso magistratu decessit.
Item anno 110 L. Pisoni in Gallia imperium videtur mansisse;
nam ex cos. eius anni Sp. Postumium Albinum parum pro-
spere in Africa pugnasse, M. Minucium Rufum Macedoniae
praefuisse scimus, At anno 109 cum Q. Metellus adversus
Iugurtham missus esset, M. Silanus in Gallia cum Cimbris
infeliciter pugnasse traditur a Liv. epit. LXV, quam ob
cladem anno 104 a M. Domitio accusatus est (Ascon. in Cic.
p. Cornel. p. 80 ). Maxime autem in Transalpina Gallia ver-
satus est, siquidem Cic. in Verr. 11, 47 ei propter Aegrito-
mari, Transalpini hominis, iniurias diem dictam esse narrat,
quo tamen loco non ita licebit uti, ut soli eum Transalpinae
provinciae, non universae Galliae cum Italia coniunctae im-

