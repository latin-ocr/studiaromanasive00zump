116 De Gallia Romanorum provincia.

ipso ius in omnibus provinciis haberet, quamdiu supervixit
Augustus, nulli Augusti, nulli Tiberii separatim erant legati,
sed omnes Augusti ct Tiberii, qua de re infra plura dicentur.
Veruntamen si Tiberii initiis Illyrici nomine Pannonia com-
prehendebatur, quando ea propriae provinciae ius accepit?
Certe non ante annum ‘20 p. Chr„ quo cos. M. Valerio Mes-
salla et M. Aurelio Cotta in fastis Ostiensibus (Orell. 6443)
sic notatur: Vcal. Ian. Drusus triumphavit ex Illyrico. Etenim
Drusus, Tiberii filius, anno 17 in Illyricum profectus est
(Tacit. Annal. II, 44), quod Suevi ab Cheruscis opprimeren-
tur, quo tempore Maroboduus, Marcomannorum reX, receptus
est. Versabatur igitur cum imperio ad Danubii ripam in No·-
rico et Pannonia (Tacit. ibid. c. 63), sed erat tamen etiam
in Delmatia, ubi Germanicus in Asiam proficiscens eum visit
(Tac. 0. 53). Rediit Drusus in urbem propter mortem Ger-
manici, sed denuo ad Illyricos exercitus missus est ineunte
anno ‘20 (Tac. Annal. ΙΙΙ, 7), ubi Piso in Delmatia versantem
adiit. Nonne igitur apertum est, et Pannoniam et Delmatiam
cum quinque legionibus, quae in iis erant, sub communi Illy-
rici nomine ei esse traditas? Triumphumque paulo post ex
Illyrico egit (Tac.A11nal. III, 19). Neque perturbari debemus,
quod Tiberius ipse post bellum Pannonicum triumphasse ex
Pannoniis dicitur in calendario Praenestin03 nam recte fit, ut
ex populo, qui nullam ipse provinciam efficiat, triumphus no—
minetur, sed ut ex alia provincia triumphus nominetur, alii
qui triumphavit praefuerit, fieri non potest. Neque illud rationi
nostrae adversatur, quod P. Dolabella etiam cum adesset Dru-
sus, in provincia mansit, certe Iaderae eum anno 19 p. Chr.
fuisse titulus apud Spon. Miscell. erud. antiq. p. 181 docet.
Quamquam utrum tunc Tiberii an Drusi legatus fuerit, in-
certum est, sed alterum hoc probabilius cum quia Drusi im-
perium Germanico, sub quo nullos Tiberii legatos in Germa·
nia fuisse constat, aequatum esse putamus, tum quod in titulo,
quem diximus, leg. pro pra, non legatus Augusti appellatur.
Redisse autem Dolabellam eodem fere tempore quo Drusum
videmus ex Tacito Annal. III, 47, qui iam anno 21 eum in senatu
Romano dixisse refert. Quae cum ita sint, anno 20 p. Chr.

