314 De legibus municipalibus Hispanieis.

poterant alia dari ‚ veluti ius honorum ‚ ut in senatum Roma-
num pervenire ibique honores consequi liceret, velut vectigalia,
cognomina, alia multa. Ac talia esse data ab Vespasiano osten-
dit exemplum Arvae in Baetica. Nam id fuisse municipium
ante Vespasianum docent nummi apud Eckhel. D. N. I p. 14,
sed tamen auctum aliqua ratione ab Vespasiano intelligimus
ex cognomine Flavii, quod inscriptiones exhibent apud Orell.
n. 164, Grut. p. 476, 1, Maff. Mus. Ver. p. 422, 3 et 423, 1.
At oppidis antiquitus Latinis quid factum est, cum omnibus
Hispanis Latinitas concederetur? Id in Hispania quidem certis
vestigiis persequi non licet, sed olim in comment. epigraph. I
p. 41‘2, cum Galliae Narbonensis colonias ab Hadriano deductas
explicaremus, quoniam, quae a Plinio Latina oppida appellan-
tur, ea praeter unum omnia a Ptolemaeo colonias appellari
videbamus, sic coniecimus, ad id exemplum, quo Vespasianus
Hispaniae, Hadrianum Narbonensi provinciae universae Latium
dedisse simulque eos, qui antiquitus Latini fuerant, ne nihil
impetrasse viderentur, coloniarum iure donasse. Simile igitur
aliquid in Hispania tuno factum esse censeo, sed non ut co-
loniae fierent ex oppidis Latinis, sed ut civitate Romana do-
nata ius nomenque municipiorum acciperent. Nam coloniarum
Hispanicarum praeter eas, quae ab Plinio nominantur, nulla
prope fit mentio, unamque Italicam coloniae ius ab Hadriano
accepisse probabile est. At municipiorum incredibilis est in
Hispaniis multitudo, quorum historiam etsi persequi non pos-
sumus, quia raro commemorantur ac ne cognominibus quidem
originem indicantibus distinguuntur, magnam tamen partem
hoc tempore, reliqua deinceps, cum imperatores Hispanias no-
vis beneficiis ornarunt propiusque ad Italiae dignitatem admo.-
verunt, orta esse censeo. Nam, si ab Sicilia recedas, quae
prope pro parte Italiae habita est, nulla fuit provincia, quae
tam celeriter in ius ac mores Italiae transierit quam Hispania
idque vel inde conficiamus, quod prima exterarum nationum
imperatorem orbi Romano dedit. Sed ne illa quidem quae
Flavia appellantur municipia indicare satis lieet, quibus digni-
tatis gradibus eo pervenerint, ut ab Vespasiano vel Domitiano
civitatem Romanam adipiscerentur. Etenim unum municipium

