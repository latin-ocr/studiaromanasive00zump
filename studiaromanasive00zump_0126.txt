114 “ De Gallia Romanorum provincia.

pervenimus, quo legionem Ι Adiutricem ad eam tutandam
peculiari legato paruisse intelleximus. Ab eodem autem M.
Aurelio Dio LV, 24 refert legionem III Italicam in Raetia
esse institutam: qui etsi in illo legionum catalogo eam cuique
legioni provinciam tribuit, in qua quaeque Alexandri tempore
quo scripsit, erat, tamen legio III Italica, quamdiu omnino
fuit, in Raetia videtur fuisse, priorque legio I Adiutrix alio
esse translata. Unam igitur habebat legionem nova provincia,
sed suum Augusti legatum nominaturque paulo post Appius
Cl. Lateranus XV m’r sacr. sac. cos. (lesign. leg Aug. pr. pr.
leg. III Ital. apud Orell. 1399, ex qua inscriptione eam videmus
praetoriis viris ita consuesse mandari, ut spem consulatus af-
ferret. Reliqui legati nullam temporis significationem habent3
nam nec Terentius Pudens Uttedianus leg. Aug-g. propraet.
provinciae Retiae apud Orell. 1943 nec ille leg. Aug. pr. pr.
proviae. Rae apud Steiner. Cod. Inscr. Rhen. n. 291, cuius
nomen periit, quo tempore vixerit cognoscitur, sed vixisse
tamen probabile est aetate Severi.

Simile Raetiae erat Noricum, attributum diu in Panno-
niam, ut diximus, initio quidem in Illyricum. Etenim de huius
quoque provinciae origine atque initio ab vulgari sententia
discedendum esse existimamus. Olim quidem anno 8 p. Chr,
Pannonia putabatur esse instituta, quo tempore ne bellum qui-
dem Pannonicum ipsum, quod Tiberius gessit, finitum esse
constat3 tum Borghesius in Annal. Inst. arch. anni 1844 p. 320
annum 10 p. Chr. praetulit. Nam anno 14 p. Chr. post exces-
sum Augusti Tacitus Annal. I, 16 narrat. Pannonicas tres le-
giones, quibus Iunius Blaesus praeesset, seditionem fecisse,
eodemque tempore i. e. sub mortem Augusti initiaque Tiberii
Delmatiam a P. Cornelio Dolabella rectam esse docet titulus
Delmaticus apud Orell. 2365, quem civitates superioris provin-
ciae Hillyrici leg. pro pr. Dim· Augusti et Ti. Caesaris Augusti
posuisse dicuntur; item Velleius Il, 112 Dolabellam narrat,
quo tempore Blaesi legiones deficerent, suarum in maritima
parte Illyrici disciplinam servasse. Hinc Borghesius anno 14
p. Chr. duas provincias diversas, Delmatiam et Pannoniam,
fuisse atque huius originem ad annum 10 continuo post bellum

