378 De propagatione civitatis Romanae.

quamvis sciret etiam proconsulibus decerni solere, in nulla tamen
provincia nisi communi suo Romaeque nomine recept‘t3 nam in
urbe quidem pertinacissime abstinuit Ιιοε honore. Mutari tamen
hanc rationem oportebat propagata paulatim per provincias
civitate Romana, quae postquam multa oppida multosque po-
pulos complexa est, nisi confusio quaedam extitisset, quae pro-
vincialium templa erant, deserta essent. Tum igitur introductum
est, quod Dio l. l. docet, ut in Italia tantum qui coelestibus
honoribus digni habiti essent, imperatores colerentur, in pro-
vinciis etiam qui imperarent, unde quae ab Augusto Ephesi
et Nicaeae divi Iulii templa condita erant, postea cum provin-
cialibus communicata esse, ipsaque illa oppida in metropolium
honorem transisse probabile fit. Nam Pergamus, quod prima
omnium Augusti templum habuerat, prima metropolis in num-
mis nominatur (Eckhel. II, 472). Ab his igitur initiis pro-
fecta est illa metropolium adulatio pervasitque ad omnes pro-
vincias. Nam quanta metropolium multitudo per Asiam fuerit,
ex nummis cognoscitur, item Philippopolis Thraciae, Thessa-
lonice Macedoniae, Tomi Moesiae. Reliquarum provinciarum
metropoles ex aliis testimoniis intelliguntur, sive ipso illo no-
mine appellantur, sive quod templo Caesarum omnium communi
ornatae erant, appellandae fuerunt. In Aegypto celebre Au-
gusteum commemoratur Alexandriae, in Africa proconsulari
commune provinciae templum ac sacerdotium (Orell. n. 6904;
Renier. Inscr. Alger. 1440 et 1528), Carthagine, opinor, con-
stitutum, item in Hispania Baetica (Orell. 5995), in Lusitania
(Orell. 2226), in Tarraconensi Tarracone anno 15 p. Chr. eon-
ditum (Tac. Ann. I, 78), in Sardinia (Orell. 5969), in Dacia
(Orell. 2171), in qua Sarmizegethusa colonia metropolis saepe
appellatur (Comment. epigraph. I p. 404), in Alpibus maritimis
(Orell. 2214). Britannia quoque, postquam a Claudio in pro-
vinciae formam redacta est, commune totius provinciae templum
Claudio dedicatum accepit Camaloduni, de quo Tac. Annal-
XIV, 31 narrat. In Galliis quidem tria imperatorum templa.
fuisse reperi0‚ primum Narbonensis provinciae, quod comme-
moratur apud Orell. n. 2:343 et 6003 ac Narbone tamquam in
metropoli (neque enim ipsum hoc nomen reperitur) videtur

.. .a...v.

