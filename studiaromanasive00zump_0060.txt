48 De Gallia Romanorum provincia.

praesidibus Roma missis regebatur, illa non minus iisdem qui-
bus Italia ipsa parebat. Nec hercle reperiri potest, cur Cisal-
pinae quidem ratio mutata esse videatur. Nam si quis dicat
Sulla dictatore constituendum fuisse, si quid propter civitatem
Romanam Italiae datam in republica imprimisque in provinciis
mutandum esset, certe hoc non eo pertinere potuit, ut Gallia
Cisalpina ab Italia seiungeretur propriaeque provinciae ius ac
formam acciperet. Numquid enim Italia excludi oportebat,
quicquid civitate carebat? At ante legem Iuliam in ipsa Italia
et municipia coloniaeque et Latini et foederatae civitates fuerant,
eadem prorsus iuris diversitate, quam post legem Iuliam Gallia
Cisalpina exhibebat. Atque ex hac ipsa* partem tunc constat
usam esse civitate, partem Latinitate, partem neutra praeditam
communi fuisse sociorum iure, ut in ea quae statueretur pro-
vincia Gallia Cisalpina, eadem condicionis diversitas reperire-

’ tur, quae nunc in Italia invenitur. Veruntamen post Sullam

(nam ab ipso unam modo Ciliciam novae provinciae iure con-
stitutam esse diximus) non paucae extiterunt novae provinciae.
Earum prima fuit Cyrenae, quas cum aliquamdiu libertate usae
essent, anno 75 Ρ. Lentulo Marcellino quaestori propraetore
traditas esse discimus ex Sallustiano fragmento apud Kritz.
Sall. fragm. I-n.47. Altera fuit Bithynia, quae postquam anno
74 Nicomedis testamento ad Romanos pervenit, in provinciae ¹
formam redacta est ab L. Iunio Silano, qui idem Asiae prae-
erat, coniunctaque mansit cum ea provincia sub L. Octavio,
tum L. Lucullo et M. Aurelio Cotta, qui bellum adversus
Mithridatem communiter gesserunt, sub M.’ Acilio Glabrione,
sub Cn. Pompeio, a qua postquam provincia lege Pompeia
(Plin. epist. X, 83 et 113 et 115 et Comment. epigraph. Vol. I
p. 111 et 123 et saepius) constituta est, primum proprium sibi
rectorem habuit per biennium ab anno 61 a. Chr. C.Papirium
Carbonem (Eckhel. Doctr. numm. II p. 369). Tertia 'fuit Syria
a Pompeio capta, quarta denique Creta, de qua disputavimus
in Comment. epigraph. Vol. II p. 240. Sed omnium harum
provinciarum ratio diversa erat. Duae enim ex iis testamento
Romanis relictae erant, duae armis expugnatae, ut causa con-
stituendi appareat. Talis autem cum nulla fuerit in Gallia

