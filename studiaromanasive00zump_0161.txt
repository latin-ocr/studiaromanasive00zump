⁴„ —v— ‹v-ffiA Α.. -----==-·‹<

De Gallia Romanorum provincia. 149

idemque, qui scripsit, si liceret addere, videtur fuisse additurus.
Sed errare tamen erat facile erratumque esse saepe in simili-
bus rebus omittendo plurimi quamvis accurate scripti tituli
ostendunt. Quodsi iuridious Tarraconensis legatus fuit non
imperatoris, sed legati Baeticae, novum nascetur iuridicorum
genus, quale existimabat fere Borghesius, sed ab reliquis quos
novimus diversum.

Adiungendi autem huc sunt, qui tantum legati Augusti
Asturiae et Gallaeciae appellantur, L. Coelius Festus leg. imp.
Antonini Aug. Asturiam et Gallaecz‘ae apud Orell. n. 77, L. Al-
binius Saturninus leg, Aug. Asturz'cae et Gallaeciae apud Momm-
sen. Inscr. Neap. 4033, qui sub Μ. Aurelio vel paulo post
praefuit, Q, Mamil. Capitolinus leg. Aug. per Asturiam et Cal-
ladam apud Mur. 716, 5, quem Borghesius‚ quod duz leg. VII
G. P. F. nominatur, post Alexandri aetatem vixisse censet,
denique ille, qui in fragmento Praenestino apud Marin. Act.
fratr. Arv. p. 3341 ( leg. ) Aug. prom'ncz‘ar. As( turine et G )allez'cae
dicitur, quem Borghesius apud Marquardt. 1. l. p. 9 coniectura
non nimis certa eundem illum Festum, cuius unus titulus
modo allatus est, fuisse existimat. Novi ex his titulis nihil
discimus nisi hoc, ut iuridici appellationem non necessariam
fuisse inteHigamus, sed potuisse vel addi vel omitti3 nam lega-
tus Augusti et iuridicus, qui eadem aetate in eadem provincia
commemorantur, quin idem ius atque eundem magistratum
significent, dubitari vix potest.

Sed oum depulsis Mauris Baetica senatui esset reddita,
quid factum esse putamus in Tarraconensi? Num separatio
Asturiae et Gallaeciae conservata est? an vero ad vetus in-
stitutum reditum? Nobis quidem hoc videtur, ut unius denuo
legati iuri tota vetus Tarraconensis sit reddita, eoque referimus
titulum apud Orell. n. 798, quo Tib. Claudius Candidus, unus
ex praecipuis Severi ducibus, dicitur leg. Augg. (i. e. Severi
et Caracalli) pr. pr. provinciae H. C. (Hispaniae citerioris) et
in ea dux terra marique adversus rebelles H. H. P. R. (i. e.
hostes populi Romani). Hostes autem populi Romani non
Mauros ibi esse existimo, de quorum tumultu nihil illo tem-
pore traditur, sed Albini, quocum Severus bellum civile gessit,

