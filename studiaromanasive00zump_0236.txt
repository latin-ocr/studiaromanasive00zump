224 De dictatoris Caesaris honoribus.

dixit: supersunt adeo illorum annorum fasti Capitolini, cum
semel omnino anno 82 L. Sulla dictator, L. Valerius Flaccus
magister equitum appellatur, reliquis annis solito more consu-
les nominantur sine ulla dictaturae mentione. Quare sic sta-
tuere debebimus, quotiens Caesaris dictatura repetatur, eum vel
quia prioris tempus exisset vel quia abdicasset, novam prorsus
ex nova lege inisse. Altera ab eo suscepta est, postquam
priore ipso anno quo inierat, sese abdicavit, tertia, quia alterius
annus exierat novaque in decem annos decreta erat, nec quarta
statui poterit, nisi aut tertiae tempus praeterisse aut abdicata
tertia eum ex nova lege novum honorem inisse repererimus.
Neutrum autem hoc anno de Caesare traditur 3 siquidem ineunte
anno 45 et tertiae dictaturae in decem annos delatae paucos
tantum menses explerat nec novi honoris aut deferendi causa
atque occasio aut delati vestigium ullum apud Dionem, accu-
ratissimum harum rerum enarratorem, proditur. At consulatus
aliam esse rationem iam supra dictum est: nam sive ab Kal.
Ian. sive ab aliquo alio die, id quod saepe etiam in libertate
factum est, incipitur, semper finitur Kal. Ian. nec unquam per
universam historiam Romanam accidit, ut ultra Kal. Ian. non
repetito honore esset consul. Quare verissime hanc honorum
diversitatem significans Suetonius Caes. c. 76, ubi nimios Cae-
saris bonores enumerat, decretam ei scribit perpetuam dictatu-
ram, sed consulatum non perpetuum (is enim Romano more
cogitari non potest), verum continuum, qui quotannis repeteretur.
Certum igitur esse debet, apud auctorem belli Hispaniensis
quod quidam veteres interpretes coniecerunt, dictator ΙΙΙ, consul
designatus IV scribendum esse.

Plutarchus igitur et belli Hispaniensis auctor (nam ad con·-
sulatum redeundum est) Caesarem cum in Hispaniam adversus
Pompeii liberos proficisceretur, consulem designatum quartum
fuisse tradunt. Sed quando erat designatus? Certe non quo
tempore consulatus in quinquennium a senatu populoque de-
cretus erat ; nam id decretum ab eo repudiatum esse et supra
docuimus et eo intelligimus, quod postea denuo ei consulatum
delatum esse videbimus. Dicuntur igitur ea comitia, de quibus
Dio XLIII, 33 tradit: Ἐδικτατώρευε δὲ δὴ τότε (i. e. anno 46

