266 De dictatoris Caesaris honoribus.

rectius intelligendas valebunt, sin refutabantur, insignem atque
a nostra aetate diversam imperii Romani rationem ostendent.
Secuti enim nos sumus unum illud, quod summa potestas prin-
cipis non videtur posse communicari, ne cum eo quidem qui
heres ac successor electus sit3 vidimus etiam originem pote—
statis ex pluribus partibus coalitae, denique mulieribus certe
domus imperatoriae partem aliquam eiusdem potestatis tribu-
tam esse constat, quibus qui totam illam, qua ipsi imperatores
utebantur, concessam esse existimabit, omnem morem Roma-
num mutabit. Alio etiam ex genere censemus esse proconsu-
larem potestatem‚ quae inter imperatorem ipsum eiusque suc-
cessorem communicari solebat: quae cum in eo posita sit, ut
imperator in senatoriis provinciis superiore iure esset, quam
qui quamque regeret, facilius inter duo videtur potuisse di-
vidi. Veruntamen, utut de hac successorum imperii potestate
iudicabitur, quod proprie nobis erat propositum, ut originem
tribunicii iuris, quo imperatorum potentia conficiebatur, ex-
poneremus, si aliqua ratione effecerimus locumque antiquitatis
Romanae maximum eundemque obscurissimum illustraverimus,
satis assecuti esse, ac dum ab dictatore Caesare proficiscimur,
quod ad omnes imperatores Romanos magnopere pertineat,
explicasse videbimur.

