42 De Gallia Romanorum provincia.

gnorat, eligebatur. Sic Sicilia, Hispania, Africa, Asia sunt
constitutae, sic ipsa cum civitate donaretur ltalia, sic denique
quicquid deinceps mutandum videbatur esse, emendatum est,
notaeque sunt leges Rupilias, quibus multa per Siciliam san-
cita sunt, lex Pompeia, qua Bithynia constituta est (Commeat.
epigraph. Vol. I p. 76 et saepius), Cornelia in ipsa Italia, aliae.
Rite enim hae quoque, quae ab eo, cui a populo mandatum
est, dantur (nam proprie dari dicuntur), leges appellantur,
propterea quod ex auctoritate populi sanciuntur. De quo legum
genere nuper Theod. Mommsenius, cum de tabulis aeneis Sal-
pensana et Malacitana diceret (in commentationibus societatis
litter. regiae Saxonicae anni 1855 Vol. III p. 390), quaedam
disputavit: qui vereor tamen, ne et omnino angustiores aliquanto
fines constituerit quam fuerunt et id praetermiserit, in quo im-
peratorum quidem tempore posita erant omnia. Neglexit enim
discrimen provinciarum senatoriarum et earum, quas imperator
tamquam sibi proprias regebat. In his dubium non est, quin
imperator, quid sibi vel de universae provinciae constitutione
vel de civitatum republica placeret, ipse opera legatorum ita
sanxerit, ut nec populi neque senatus auctoritate opus esset:
in illis vetus consuetudo, ut senatus consultum intercederet
non minus conservabatur, quam olim in libera republica, cum
leges Rupilias ex Sconsulto datas esse scribit Cicero in Verr.
II, 16, 40 et Î , 37, 90. Sed pluribus hanc quaestionem per-
sequi nihil attinet3 apparet enim, opinor, legem illam Pom-
peiam, quae a Plinio commemoratur, non Iuliae vel Plautiae
Papiriae fuisse parem, sed ex eo genere, quod a provinciarum
praesidibus dari soleret. Quare, ut tandem ab hac satis longa
digressione ad hanc, quae proposita est, disputationem rever-
tamur, Cn. Pompeium, cui Italiam provinciam evenisse diximus,
eundem in Gallia et Cispadana et Transpadana cum imperio
versatum esse demonstravimus.

De consulibus anni 88 a. Chr. iam supra quaedam dispu-
tavimus, ex quibus L. Sulla postquam discordiam civilem
utcunque composuit, ad bellum Mithridaticum, quod sorte
acceperat, i. e. in Macedoniam et Asiam provincias (nam
utramque Mithridates occuparat), profectus, Q. Pompeius cum

