. , uva<

De Gallia Romanorum provincia. 31

non dubium est, quin non minus quam collega laturus fuerit3‘
ipso autem extremo anno esse latam Appian. Ι, 44 significat,
qui L. Caesari narrat otium non fuisse in urbem redeundi ad
comitia subrogando collegae habenda, qui cum revertisset tan-
dem extremo anno, nec suffici consulem operae pretium esse
duxit et huius legis rogandae tempus habuit. Sed de vi ac
natura huius legis Iuliae paulo aliter nunc iudicandum esse
video ac viri docti solent existimare. Statuunt enim primum
eam Italiae, quam proprie ita appellandam esse putant, finibus
fuisse circumscriptam: qua in re opinantur discrimen aliquod
fuisse nominis ltaliae, quod nullum unquam fuit. Omnes enim
scriptores etiam ante imperatorem Augustum, a quo quicquid
ad Alpes pertinet Italiae adiectum esse omnes concedunt, Italiae
nomine universam Galliam Cisalpinam comprehendunt. Non
commemoro alios, qui quia ea aetate vixerunt, qua vetus pro-
vinciarum ratio existimatur esse abolita, minus fortasse idonei
testes esse videantur, nec Strabonem libr. V init. affero, qui si
recte explicetur, sententiam nostram non minus confirmet, at
Polybius II, 14 haud dubie Galliam Cisalpinam appellatione
Italiae complectitur, item Caesar bell. Gall. V, 1, ubi cum ait
ex Gallia sese in Italiam esse profectum, in Galliam Cisalpinam
se abisse dicit (cf. VI, 44 et VII, 1 et 50 et 52), et Cicero
Phil. IV, 4 negat Gallia, negat cuncta ltalz'a3 ibidemque V', 12
delectum haberi — in ltalia praeter Gallium lota, qui si ita
dixerunt eo tempore, quo Galliae Cisalpinae propriam provin-
ciam fuisse constat, quid reliqui et existimarint et dixerint,
dubitari non potest. Nulla igitur est quae proprie vocata sit
Italia extra Galliam Cisalpinam, sed nomen hoe iam antiquis
temporibus usque ad Alpes pertinet. Deinde illi cum Italiam
propriam eam quam diximus, falso intelligunt, eique soli lege
Iulia civitatem datam esse censent, in singularem aliquam
difficultatem incidunt. Etenim quamvis Italiae nomine Galliam
Cisalpinam excludant, faciendum tamen 8888 vident, ut civitatis
donum latius extendant, partemque Cisalpinae Galliae i. e.
Cispadanos omnes eodem tempore in civitatem receptos esse
censeant, quo Italici ipsi lege Iulia recepti sunt.. Quae res
cum primum a F. C. Savignio celebri commentatione, quam

