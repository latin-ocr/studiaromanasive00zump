144 De Gallia Romanorum provincia.

libertate fuisset, tunc dudum erat abolitus. Sic igitur statue-
mus, sorte illum accepisse Baeticam, in quam cum per Africam
proficisceretur, quia interim Maurorum bellum conflatum erat,
mutata sorte accepisse Sardiniam. Hoc autem acciderit necesse
est anno circiter 172 p. Chr. Nam praeturam Severus gessit
anno aetatis trigesimo altero (Spart. c. 3) i. e., cum anno 146
natus esset, anno 1773 antea fuerat tribunus plebis et legatus
proconsulis Africae, quibus muneribus si quadriennium tri-
buemus, quaestura in eum, quem dixi, annum incidet3 atque
ad idem tempus Maurorum bellum, quod Capitolinus Marco
c. 21 commemorat, referendum erit. Nec tamen Severi tantum
quaestoria sors tunc mutata est, sed omnino tota provincia
Baetica, quae in senatus potestate fuerat, cum Sardinia, quam
inde ab Vespasiano imperatoris esse consuevisse in Commentat.
epigraph. Π p. 267 demonstravimus, commutata, mansitque
aliquamdiu illa apud imperatorem, haec apud senatum. Nam
L. Ragonius Urinatius Larcius Quintianus procos. prov. Sar-
diniae Commodo imperante nominatur apud Orell. n. 64923
Commodus igitur mutationem a patre factam imperii sui initio
conservavit. Sed idem tamen Commodus postea, cum Mau-
rorum metus sublatus esset, reddita senatui Baetica ipse videtur
Sardiniamrecepisse. Etenim circiter annum 197 p. Chr. po-
situs est lapis miliarius apud Orell. n. 5191, in quo Marcus
Marcellus V. E. Sardiniae procurator Septimii Severi et Ca·-
racalli appellatum est etiam alius titulus ,apud Orell. 5494
Ρ. Porcii Optati Flammae, qui anno 196 a senatu narratur
legatus missus esse ad imp. Septimium Severum et ante eam
legationem non modo praetor, sed etiam quaestor provinciae
Baeticae fuisse: quae quaestura in primum Severi vel, quod
magis credo, in postremos Commodi annos incidet.

Per viginti igitur fere annos ab anno 172 p. Chr. Hispa-
niam Baeticam imperatorum legatis, non proconsulibus ab
senatu missis paruisse didicimus. Suscepta autem est haec
mutatio, non ut onera provinciae levarentur, quae causa olim
Tiberio fuerat, ut Achaiam ab senatu ad suam curam trans-
ferret, nec ut civitates leniore senatus imperio corruptae seve-
riore legati disciplina componerentur, quam ob causam Plinium

