De dictatoris Caesaris honoribus. 217

tertium Caesaris consulatum pertineant, primum titulo tenus
eum esse gestum, deinde dictatorem fuisse Caesarem eodem
tempore quo consul tertium fuerit, tum dictaturam illam ei
esse decretam simul cum consulatu, tum inter tertium et inter
quartum consulatum intercessisse aliquod tempus, quo comitia
haberi deberent, sed non essent habita, denique eum sibi in
tres menses substituisse duos consules. Nos quidem primum
de eo quod ultimo loco commemoravimus disputabimus. In
tres igitur menses substituisse sibi narratur Caesar duos con-
sules3 quo loco etsi non nominantur Q. Fufius Calenus et P.
Vatinius, quoniam bis omnino quamdiu Caesar regnavit, con-
sules suffecti sunt, quin dicantur, dubitari non potest. At
Macrobius Saturn. ΙΙ, 3 paucis diebus narrat gessisse consu-
latum Vatinium iocosque in eum Ciceronis affert, quod illo
consule dixisset nec brumam nec ver nec aestatem nec auctu-
mnum fuisse, item, cum ad illum in consulatu suo venire vellet,
nocte sese esse comprehensem. Cuius auctoritas etsi nullo
modo tanta est quanta Suetonii, quod tamen iocos illos affert,
non videtur esse contemnenda. ‘Neque res aut Q. Caleni aut
P. Vatinii tam accurate novimus, ut tempus quo uterque Ro-
mae consulatum gesserit, definire possimus. Nam illum scimus
tantum Graeciae et ante pugnam Pharsalicam et post eam prae-
fuisse (Comment. II p. 226), unde quando in urbem redierit
ignotum est3 hunc mense Sextili anni 48 Brundisii fuisse
narrat Caesar bell. civ. ΙΙΙ, 1οΟ, unde cum hieme insequenti
ad Illyricum componendum profectus sit, circiter mense Maio
anni 47 in urbem videtur redisse (bell. Alex. 43 sq.). Caesa-
rem autem ipsum Romam revertisse circa Octobrem mensem
anni 47 discimus ex Ciceronis epistolis, qui cum ipse ita in
Italiam redisset, ut Brundisii Caesaris adventum expectaret,
libr. XIV, 22, quae epistola Kal. Septembribus scripta est,
Brundisii se commorari ait, at eiusdem libri epist. 20 scripta
Kal. Octobr. se iarn in Venusino suo esse narrat. Hinc igitur
Caesarem mense Septembri Tarentum escendisse nec multo
post in urbem pervenisse discimus, ubi cum rempublicam sine
consulibus reperisset, imprimis hoc faciendum erat, ut de
consulatu sibi ipsi oblato decerneret. Ita ipsa reipublicae qualis

