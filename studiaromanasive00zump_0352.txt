340 De propagatione civitatis Romanae.

ratorum principibus dixit, ut contra principis orationem sena-
tus, cum solos Aeduos in senatum vocaret, decrerit, sed omnes
ita admitti posse demonstravit, ut certe merita animumque
cuiusque ‘in rempublicam spectanda esse censeret. Senatus
igitur consultum in hanc fere sententiam factum esse arbitra-
mur, ut, quoniam antiqua populi Romani consuetudo fuisset,
omnes paulatim populos ad civitatis honorumque communionem
admittere, Aedui, qui vetustissima amicitia coniuncti essent,
ad honores rite petendos admitterentur3 ceteris si foederis
fidem servassent, eadem fortasse spes facta. Atque hoc ita
solita iudicii elegantia intellexit Ι. A. Ernestius3 nam quod
quidam recentissimi editores cum pravo acumine distinxerunt,
ius honorum ipsum omnibus principibus, qui petierant, datum,
sed primos Aeduos vere esse ad honores admissos, refutari
non opus est. Nec vero negarim postea Lingonum quoque,
Remorum, Carnutorum principibus idem ius datum esse, sed
datum est aliis Sconsultis‚ de quibus cum semel quid sequi
oporteret constitutum esset, 'dubitari non poterat. Sed perse-
qui haec ne incertis quidem vestigiis licet: adeo historiae Ro-
’ manae auctores et ipsius civitatis ct huius iuris propagationem
silentio tegunt, nec singula senatorum ex provinciis oriundo-
rum exempla colligere quicquam attinet, propterea quod iniis,
quorum patria iure honorum careret, beneficium tamen impe-
ratoris singulare .intercedere potuisse Valerii Asiatici exem-
plum, quod supra expositum est, ostendit. Quare etiamsi
imperatorem Traianum ipsum constat fuisse Hispanum patrem-
que eius non modo consulatum triumphique insignia accepisse,
verum etiam in patriciorum numerum ab Vespasiano esse
ascitum, et Hadriani avum Marullinum, item Hispanum, scimus
ex familia sua primum populi Romani senatorem fuisse (Spart.
Hadr. init.)‚ tamen vix inde tuto colligere licebit, Neronis vel
Claudii aetate universae Hispaniae vel certe Traiani patriae
Italicae ius honorum esse datum. Quamquam probabile sane
est, postquam Narbonensis Gallia optimam civitatem Romanam
est. adepta, ne Hispaniam quidem ac maxime Baeticam, quae
semper cultu ac moribus Italiae proxima habita est, diu iure
honorum caruisse: quod si Nero non dedit, qui superbiae Ro-

