302 De legibus municipalibus Hispanicis.

Romano legibus tantum fieri oportebat. Iam nonnulla ex iis, quae
Sulla constituebat, ctiam a populo confirmanda curaverit, sed
plurima certe ex lege Valeria egit, neque ea minus firma quam
reliqua existimabantur. Cf. Coniment. epigraph. l p. 246.
Similis autem prorsus potentia delata est ad Illviros reipubli-
cae constituendae, qui anno 43 a. Chr. P. Titii, tribuni plebis,
lege creati sunt (App. bell. civ. IV, 7), qui pro potestate'sibi
legibus mandata et omnes illas proscriptiones instituerunt et
magistratus, quos vellent, crearunt, et universam rempublicam
rexerunt. Quid igitur est, quod non, dummodo populus lege
permiserit, ab uno constitui liceat? Quae pars aut publici
aut privati iuris cogitari potest, quae non mandetur? Nam etsi
¹multa IIIviri per vim fecerunt, magnopere tamen providebant,
ut quicquid agerent, legibus fieri videretur. Quare imperatori
quicquid placebat, edicto vel decreto constituere licebat, quod ’
legis vicem obtinere ait Gaius 1, τ’), quia ipse imperator per
legem imperium accipiat: legis tamen forma ac nomen iis,
quae cum senatu populoque communicata essent, servabatur,
Sed num veteranorum civitatem in iis rebus fuisse putamus,
quas princeps cum ipse posset concedere, cum senatu commu-
nicare vellet? Parum id quidem probabile est.. Nam ceteris
hominibus constat saepe imperatores civitatem donasse, sine
lege atque iniussu senatus, non modo Augustum, de quo refert
Suet. Aug. 40 et Cal. 38, sed etiam successores eius, atquc
extant epistolae duae Plinii ad Traianum (ep. 22 ct 107), qui-
bus civitatem ab imperatore ita petit atque impetrat, ut nullum
senatusconsultum, nullam legem intercessisse, sed diploma
tantum suffecisse aperte intelligamus. Num qua igitur in
militibus causa est, ut eorum civitatem imperator magis vo—
luerit cum senatu communicare quam aliorum hominum? Num
civitatis beneficium a senatu proficisci videri cupiebat impera-
÷tor? Certe, quoniam in militibus imperium nitebatur eamque
quasi propriam provinciam acceperat, illud maxime agere de-
bebat, ut, quicquid militibus daretur, id a se uno et solo exire
neque ulla senatus esse potestas videretur, anxieque impera-
tores omnes, quamvis de aliis rebus senatum consulerent, id
maxima cura prospexisse audimus, ut rem militarem universam

