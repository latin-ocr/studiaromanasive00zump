De legibus municipalibus Hispanicis. 311

sequenda patria potestas ne solvatur, ius libertorum ne amit-
tatur, si ea. iam ante accidissent, nonne sic scribi oportuit, ut
ii, qui ante Domitiani edictum civitatem Romanam acceperant,
comprehenderentur neque summa in simillima causa inaequa-
litas admitteretur? Sed legitur: Qui quaeque — civitatem Ro-
manam consecutus consecuta erit, non legitur consecutus est erit,
ut futuro tantum tempori consulatur, non praeterito. Neque
hercle recte faciat, qui errorem illum fuisse putet sculptoris,
atque ut ipse verum invenisse videatur, alios peccasse velit;
neque bis eadem ratione peccatum esse probabile est. Quare
ne sic quidem duo illa edicta possunt intelligi. Tertium est,
ut Vespasianus nescio quid aliud Salpensanis, Domitianus La-
tinitatem tribuerit. Quod non magis simile est vero, cum re-
liqua Hispania Latinitate augeretur, Salpensam Malacamque
sine ullo honore esse relictas tandemque idem accepisse, quod
ceteri, quorum maiori parti adeo vetere dignitate praestarent,
dudum habuerant. Quid igitur, quaes0‚ relinquitur, nisi id,
quo deventuri sumus, ut ab Vespasiano Latinitatem frustra
oblatam, ab Domitiano civitatem Romanam datam esse existi-
memus?

Sed universa haec res quomodo gesta sit, ut intelligatur,
disputandum est et de iure Hispaniae reliquae et de Salpen-
sanis Malacitanisque, quam disputationem longe uberius ac
diligentius possemus instituere, si plura scriptores nobis tra-
derent. Nunc ‘iis contenti esse debebimus, quae Plinius in
naturali historia refert. Quae ipsa tam manca sunt, ut de
multis oppidis quo iure fuerint parum constet. Etenim in Bae-
tica Hispania esse ait colonias IX, municipia VIII, Latio an-
tiquitus donata XXIX, libertate VI, foedere III, stipendiaria
CXX, ex quibus nominat tantum colonias novem, eas, quae
recensitae sunt a nobis in comment. epigraph. Ι p. 3643 muni-
cipia autem tantum duo, Gades et Reginam, libera duo, Astigi
et Ostipponem, foederata item duo, Malacam et Eporam, La-
tina quattuor, Laepiam, Uliam, Carisam Aureliam, Urgiam,
ut longe maior pars oppidorum quo iure fuerit, non addatur
ac magnopere erret, qui ea, quae iuris significatione careant,
stipendiaria fuisse coniiciat. In Tarraconensi provincia paulo

