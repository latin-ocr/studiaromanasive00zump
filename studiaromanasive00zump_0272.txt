260 De dictatoris Caesaris honoribus.

tollere posset, tantam videri sibi poterat habere potentiam, ut
et triumviri potestatem deponeret et altero loco consulari pri-
vatis hominibus cederet. Itaque anno 23 a. Chr. satiatus ho-
noribus consulatum undecimum deposuit eamque ob modera-
tionem novis decretis ornatus est. De quibus quae Dio LIII,
32 refert, supra allata sunt, nimirum decrevisse senatum, ut
tribunus plebis perpetuus esset et de una aliqua, quam voluis-
set, re ei in quovis senatu etiam cum consulatu non fungere-
tur, relationem facere liceret. His etsi secundum ea, quae
disputata sunt, amplificationem tribunicae potestatis indicari col-
ligemus, quod tamen potissimum novum ius adiectum esse
dicatur, non facile est ad inveniendum. Quid enim erat, quod
ad plenam illam, quam deinceps imperatores habuerunt, pote-
statem deesset? quid, quod ad veterem tribunorum potestatem
adficeretur? Habebat Augustus non tantum omnia, quae sin-
gulis tribunis licebant, verum etiam in intercedendo et iudi-
cando totius quasi collegii unus ipse locum obtinebat. Verun-
tamen si veterem tribunorum potestatem duabus tamquam
partibus constitisse statuimus, una, ut quiequid plebi noceret,
impedirent, altera, ut quod prodesse ei existimarent idemque
ab senatu curulibusque magistratibus negligi viderent, id ipsi
agerent, in illa iam Augustus supra collegarum aequalitatem
evectus, in hac iis par erat, ut non plus posset quam singuli.
Quare id ei datum esse probabile videtur, ut etiam in feren-
dis novis legibus plus posset quam reliqui tribuni. Iam pro-
prius quasi tribunorum agendi locus olim fuerat in comitiis
tributis, quibus licentia eorum creveratÍ¾ tunc horum potentia
abolita omnia per senatum incipiebantur, plebi inanis potestatis
species relicta est: quare in senatu potissimum Augusto prae-
cipuum aliquod ius tributum esse coniiciemus. quue ab
Dione ipso ducimur, qui ab senatu hunc novum honorem
Augusto decretum esse scribit3 nam quae antea de tribunicia
potestate ei data erant, ea a populo ex auctoritate videlicet
senatus decreta esse vel perspicue dicit (libr. XLIX, 15) vel
tecte significat (libr. LI, 19). Hoc autem loco quod a senatu
tribuniciam potestatem perpetuam tributam esse ait, quid po-
test esse? Neque enim Augusto regnante plebis ita sublata

