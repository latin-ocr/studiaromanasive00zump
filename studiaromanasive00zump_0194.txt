182 De Gallia Romanorum provincia appendix.

consulatum explerat? Id ex eadem illa senatus auctoritate ex-
plicandum esse censemus nos quidem3 Hofmannus p. 153 con-
iicit, quod ex praetura nullam provinciam habuerant eaque'
praetoria provincia post consulatum translata est, ,sed quam
difficilem quaestionem tangat, videtur nescire. Dixit de ea
multa multis locis Bart. Borghesius magna cum eruditione et
subtilitate, sed adhibitis imperatorum Romanorum temporibus:
ex illa unius anni sortitione nihil demonstrari potest.

Altera res, in qua vituperamur, levis sane est nec comme-
moraretur, nisi magna nobis inscitia exprobraretur. Etenim
anno 49 C. Fannium praetorem, non Asiae pro praetorem fuisse
diximus in comment. epigr. Vol. ΙΙ p. 2123, propterea quod in
nummis appellaretur PR i. c. praetor. At Hofmannus p. 156
nos docet saepe qui pro consulibus essent, consules, qui pro
praetoribus, praetores esse appellatos. Nova scilicet res et
quam nos ne fando quidem unquam audiverimus. Quamquam
vellem hercle illud de consulibus demonstrassem nobis quidem
videtur esse inauditum locique quos affert, partim in melioribus
editionibus correcti sunt, velut Cic. p. Arch. 5, partim alio
pertinent. Sed ne praetores quidem qui pro praetoribus essent,
in nummis certe unquam appellabantur. Nam quae exempla affert
ex Eckhel. Doctr. numm. IVp. 230, quae ne nobis quidem igno-
ta fuisse disputatio nostra facile ostendit, ita sunt dubia, ut
M. Atium Balbum vere praetorem, S. Catonem item vel prae-
torem vel praefectum (nam pro praetore nunquam fuit) vocari
censeam, praesertim cum unum illum, qui praeterea in nummis
provincialibus PR vocatur, C. Coponium vere praetorem fuisse
ostenderimus p. 214. Sed narratur etiam C. Fannius apud
Cic. ad Att. VII, 15, 2 in Siciliam esse missus idque minus
facile nobis in eo, qui propriam provinciam haberet, tam pe-
riculosis temporibus videbatur accidere potuisse. At Hofmannus
exemplis multis allatis demonstrat, multis saepe mutatas esse
provincias, multis extra ordinem alia imperia decreta. Quasi
vero id nos ‘nescim-imus, sed quod facilius et quasi simplicius
esset, sequendum esse putabamus. Quamquam levis, ut dixi-
mus, est res eaque de qua alios aliter sentire facillime patiamur,
dummodo ne notissimarum rerum inscitiae ipsi arguamur.

