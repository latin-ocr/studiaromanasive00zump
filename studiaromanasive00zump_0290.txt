278 De legibus municipalibus Hispanicis.

lentur, tantum Latinitatem, verumque sit, quod falso statuitur,
municipia esse posse Latini iuris: certe acceperant Latinitatem
anno 71 p. Chr., quo universam Hispaniam ab Vespasiano in
Latii ius traductam esse constat: a quo anno usque ad annum
83, quo hae tabulae scriptae sunt, praeterierant undecim anni.
Nonne igitur, cum bini quotannis IIviri‚ bini aediles, bini
quaestores fierent, certe triginta familiae in civitatem Romanam
iam transierant? Qua in computatione, ne quid quod paulo
incertius esset statueremus, non existimavimus, cum Latinitas
reliquis daretur, simul nobilioribus quibusdam familiis datam esse
civitatem. Id enim fieri solebat eam ipsam, opinor, ob causam,
ut essent, ex quibus sine civitatis largitione magistratus cre-
arentur, exemploque potest esse Novocomensium colonia, quam
Caesar dictator cum conderet, quingentis familiis Graecis, quas
deducebat, civitatem impertisse dicitur (Comment. I p. 308).
Fecerit id ille ambitiose et ultra praescriptum (sic enim eius
inimici criminabantur): quibusdam eum civitatem largiri et de-
buisse et potuisse constat. Quare sive Latini iuris erant Sal-
pensa Malacaque sive civitate Romana praeditae, esse in iis
oportebat cives Romanos, quibus legibus municipalibus, quarum
fragmenta supersunt, praescriberetur. Quas si haberemus in-
tegras, vel si initia certe legum ad nos pervenissent, certa in-
venirentur testimonia, quae cives Romanos in illis municipiis
fuisse ostenderent3 nunc nullum est. Nam in aeris Salpen-
sani cap, XXII et XXIII -de iis tantum, qui consecuti erunt
civitatem, non de iis, qui iam consecuti sunt, scribitur. Ve-
runtamen si Latina oppida non minus quam civitate Romana
praedita habebant et cives Romanos et Latinos homines, unde
tandem, utrius generis quaeque civitas fuerit discetur? Nimi-
rum ex maiore, ut videatur, hominum parte, quae ubi Latinum
ius habeat, Latinum sit oppidum, ubi civitate Romana utatur,
id habeatur, quod adhuc credidimus esse municipium. Iam ·
in aeris Salpensani cap. XXVIII haec sunt: Si quis municeps
municipi Flavi Salpensaui qui Latinus erit apud IIviros qui
iure dicundo praeerunt eius municipi, servom suom servamve
suam ex servitute iu libertate( m ) manumz'serz‘t liberum lz'beramne
esse iusserit -- qui ita manumissus liber-ve esse iussus erit, liber

