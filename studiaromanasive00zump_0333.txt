De legibus municipalibus Hispanicis. 321

Domitiani edicto civitatem Romanam consequebatur, alteri
quibus Vespasiani edictum Latinitatem dederat, ex lege muni-
cipali, si ad honores municipales pervenirent, item civitate
ornari poterant. Etenim qui recens Latini facti erant, ut liber-
tatem cum novo iure coniunctam (nam omnes Latinae civitates
liberiore iure utuntur) acciperent, et ad comitia magistratibus
creandis admissi et in ordinem decurionum recepti sunt. Hac
ratione nihil in aere Salpensano aut Malacitano est, quod nonv
explicetur, nihil, quod ab aliis scriptoribus aut aliis monumen-
tis tradatur, quin confirmetur atque illustretur, neminem deni-
que peccasse statuimus, ut nostra sapientia stet. Neque hercle
hoc nobis debet obiici, in quibusdam rebus, quae scriptorum
testimoniis parum illustrantur, coniectura nos esse usos ma-
gisque quod probabile quam quod verum sit protulisse. Id
intelligimus ipsi atque initio disputationis nostrae commemo-
ravimus3 sed parum proficiamus in nostris litteris, si nulla
coniectura admittatur mathematicorumque more ubique deâ€”
monstratio postuletur. Sufficere enim debet saepe in multis
rebus probabilitas, quae similitudine argumentisque ex rei
natura antiquitatisque consuetudine repetitis conficiatur, im-
primis ubi non impugnetur, quod traditum est, sed confirmetur
atque explicetur. Atque hoc coniecturarum genere etiam ad
alias partes horum monumentorum praestantissimorum recte
intelligendas opus esse censemus. Plurima enim in iis sunt,
quae doctorum virorum studia excitent dolemusque prope, ab
initio nobis unum hunc de municipiorum ratione locum, quem
a novarum opinionum iniuria tueremur, esse propositum. Quam-
quam quae de honoribus municipalibus ac decurionibus tra-
duntur, ea ita a nobis in commentationum epigraphicarum
volumine primo exposita sunt, ut nihil fere mutandum ac vix
quicquam supplendum sit. Sed de comitiis municipiorum Hi-
spanicorum (nam Italicorum num eadem ratio fuerit magnopere
quaeritur) et de curiis, quae non modo in his tabulis et qui-
busdam inscriptionibus Africanis, verum etiam in municipii

Aciniponensis prope Malacam siti titulo apud Caecil. Garc.
de la Leiia antiquit. Malacit. (Malacae 1789) Tom. II p. 54

21

