72 De Gallia Romanorum provincia.

ante Cretae adiectione multorumque barbarorum populorum
accessione ad tantam magnitudinem crevisset, ut non facile
ab uno amplius regi posse videretur, tulit, ut Illyricum Ma-
cedoniae ademptum ad Galliam Cisalpinam adderetur, qua
re et magnas vires novae provinciae adiecit et eos vicinos
exhibuit, quibus domandis Caesar, si nihil a Gallis moveretur,
triumphum ac gloriam sibi compararet.

Quamquam non minor mutatio quam in Gallia Cisalpina,
suscipienda erat in ipsa Italia. Adempta enim huic erat ea
pars, quae una maxime curam imperatoris postularet, relicta
ea, quae ab omnium hostium impetu tuta et pacatissima et. ex
longo tempore constituta nulla arma, nullum exercitum aut
‘imperatorem desideraret. Sequitur, ut ea non amplius potuerit
esse consularis provincia. Neque unquam postea invenio alterum
ex consulibus ita in Italia mansisse, ut non aliam deinde ex-
ternam provinciam sortiretur, i. e. nulli iam, ut superiore aetate,
Italiam provinciam evenisse. Sed si hoc ita est (atque esse
ita infra demonstrabimus), quomodo iam Italia regebatur, quis
summam in ea habebat potestatem? Tria maxime cogitari
possunt, aut eos, qui quotannis consules essent, in magistratu
suo sine exercitu Italiam rexisse, aut praetoriam eam fuisse
provinciam, quam ex praetoribus aliquis exacto magistratu
sortiretur, aut denique praetorem aliquem in ipso magistratu
Italiae curam habuisse. Non possumus nos quidem propriam
hoc loco disputationem de Italia instituere (nam Galliae pro·
vinciae historia nobis proposita est), sed tamen hoc videmus,
post exactum magistratum, cum exercitus ac novum imperium
dabatur, nec consulibus nec praetoribus tradi potuisse Italiam,
inermem prorsus atque omnis belli expertem provinciam· si
autem praetorum et consulum optio detur, longe praeferendos
esse hos, qui cum senatui praesiderent, aptissimi videntur
fuisse ad eam regionem gubernandam, quae provinciali iure
liberata in senatus quasi ipsius potestate relinquebatur. Cen-
semus igitur consules, dum magistratu funguntur, eosdem
rexisse Italiam, quare ab hoc tempore non amplius in ipso
consulatus anno, sed eo demum exacto in provincias exire
coeperunt. Etenim quod nunc fere viri docti, cum superiore

