De Gallia Romanorum provincia. 81

altera de provinciis lex solet ad eundem C. Trebonium referri.
Ipsos consules eius latores fuisse aperte indicat Vellei. II, 46
Pompeium ad populum de ea re tulisse narrans, ac certius
etiam Hirtius bell. Gall. VIII, 53 Marcellum consulem ante
tempus ad senatum de Caesaris provinciis contra legem Pom-
peii et Crassi. Convenitque prorsus Dionis accuratissima nar·-
ratio, qui et c. 33 libr. XXXIX antequam Trebonia lex pro-
mulgaretur, consules ipsos recepisse tradit, se etiam de Caesaris
honore laturos, et c. 36 dimissa a tribuno plebis contione
consules novam contionem coegisse novamque legem propo-
suisse. Cf. etiam Appian. bell. civ. II, 118. Quae cum ita sint,
dubium videri debet, an apud Livium epit. CV, a quo loco
supra profecti sumus, probanda sit auctoritas veteris codicis
ea, quae sunt Caesam· Gallia et Germania, omittentis, prae-
sertim cum non Gallia, sed Galliae appellandae fuerint. Ita
sane maximi Livii errores tollerentur nec quicquam relinque-
retur, quod non plane esset verum. Nam Catonis quidem in
Trebonia lege eam, de qua Livius scribit, pertinaciam, in con-
sulari nullas omnino partes fuisse Dionis narratio demonstrat.
Sed nescio tamen quo pacto additamentum illud irrepserit, quippe
quod solum ex omnibus veteribus auctoribus Germaniae men-
tionem faciat, quam traditam esse Caesari, quatenus omnino
tradi potuit, veri est simillimum. Videtur igitur in primario
illo codice, ex quo reliqui manarunt, copiosior fuisse narratio
et excidisse aliquid etiam in vetustissimo qui extat codice.
Sed quale fuerit illud quod consulari lege Caesari datum
est, imperii alterum quinquennium ac quo tempore descriptum,
magnopere quaeritur. Iam legis Vatiniae diem, quo superius
quinquennium datum erat, incepisse docuimus a Calendis
Martiis, ut exierit Cal. Mart. anni 54: quare cum Caesarem,
cui prius lata sit consularis lex quam Vatinia exierit, constet
inter prius et inter alterum quinquennium nullum tempus ha-
buisse imperio certa lege dato vacuum, tria cogitari possunt,
aut a Cal. Mart. anni 54 aut a Cal. Ian. eiusdem anni aut
denique a priore aliquo die alterum quinquennium esse in-
ceptum. Iam si Cal. Mart. anni 54 eius initium erit, exitus
in easdem Cal. anni 49 incidet, neque ea res ullo pacto cum

6

