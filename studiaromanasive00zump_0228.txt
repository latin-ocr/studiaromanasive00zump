216 De dictatoris Caesaris honoribus.

hist. Rom. ΙΠ p. 565 hanc causam adiecit, ideo Caesarem
illam undecim dierum dictaturam voluisse omitti, quod ea in
libera republica sibi esset delata, at per eam, quae annua fuisset,
transitum factum esse ad eam, quae postea extitit imperatorum
dominationem. Quasi vero aut voluerit videri Caesar liber-
tatem evertere aut numeris dictaturarum everterit aut annua
dictatura magis fuerit adversa libertati quam prima illa invito
senatu nec minus contra leges ab praetore constituta aut deni-
que, si in nummis a vulgari ratione recedi Caesar voluisset,
ii qui fastos Capitolinos confecerunt, eam tamen ipsi sibi ob-
servandam esse non putarint. Nulla igitur causa reperitur,
cur deminutionem numeri dictaturarum Caesari placuisse nobis
persuadeamus nec dubitamus, quin altera dictatura in nummis
dicatur ea, quae ei in Aegypto versanti delata est, quae ita
ab omnibus numeratur. Sed consulatus tertius ab alio ‚die
numeratur, nimirum ab eo, quo legitime delatus est quoque
usurpari potuit, atque eam rationem in nummis quidem con-
suevisse observari alio exemplo supra ostendimus. Quae cum
ita sint, illos quos diximus nummos incidere iudicamus in annum
47 a. Chr„ cum accepta dictatura annua Caesar simul consulatum
tertium sibi decretum gerere existimaretur, alterum nummum
apud Caved. 1.1. p. 152, in quo est CAESAR· DICT· ITER·
in exeuntem annum 48, cum Caesar decretam sibi alteram
dictaturam iam inisset atque ob novam hanc dignitatem con-
sulatus alter Kal. Ian. anni 48 susceptus omitteretur, denique
item in annum 47 tertium nummum apud Eokhel. VI p. 7,
in quo Caesar COS· TER· nulla dictaturae mentione nomi-
natur. Quae autem de horum nummorum interpretatione dispu-
tavimus, praeclare confirmantur difficillimo loco apud Suet.
Caes. c. 76, qui cum ab iis, qui illam quae exposita est, ho-
norum Caesaris rationem non teneant, nullo modo possit in-
telligi, nunc et nummis insignem fidem addit et ipse iustam
explicationem accipit. Sic igitur ait Suetonius: Tertium et
quartum consulatum titulo tenus gessit, contentus dictaturae po-
testate, decretae cum consulatibus simul atque utroque anno binos
consules substituit sibi in ternos novissimos menses, ita ut medio
tempore comitia nulla habuerit. Quinque res narrat, quae ad

