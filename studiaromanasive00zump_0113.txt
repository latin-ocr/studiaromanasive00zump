De Gallia Romanorum provincia. 101

operis habet, ex Agrippae commentariis petita esse existimare
nosque ipsi cum de coloniis Romanorum militaribus disputa-
remus, hinc potissimum quae Augusti, quae reliquorum dein-
ceps imperatorum coloniae essent, cognoscendum esse puta-
vimus. Quae cum ita sint, et quadruplicem illam, quae apud
Plinium reperitur, Galliae divisionem ab Augusto profectam
esse intelligemus nec statuemus non potuisse fieri, ut ipsa
Plinii aetate aliter Gallia divisa fuerit. Ipsa tamen Pliniana
divisio differt paululum ab 'Straboniana. Non commemorabo
alia, sed consistam in eo, quod et praecipuum est et iam ab
aliis viris doctis animadversum. Etenim Helvetii ab Strabone,
qui superiores Rheni et Rhodani partes ad Lugdunum perti-
nere dicat, haud dubie Lugdunensi Galliae tribuuntur, aPlinio
IV, 17, 3ยน1, qui singulos quattuor provinciarum populos recen-
set, in Belgica collocantur, eaque discrepantia eo est insignior,
quod et Strabonem Augusto imperante vixisse constat et Pli-
nium ea quae apud Agrippam eundemque Augustum invenerat,
retulisse didicimus. Uter igitur rectius tradidit? Atque olim
quidem Strabonis auctoritas praeferri solebat, et quod sub
ipso Augusto vixisset quaeque Galliarum provinciae essent,
ipse cognoscere potuisset, et quod in dictatoris Caesaris Au-
gustique institutis referendis magnam quandam diligentiam
ostenderet: nunc ab Fechtero Mommsenioque, quorum libros
supra citavimus, probatus est Plinius, contemptus Strabo,
quem et provinciarum divisionem parum curasse et multa vel
confusionis vel negligentiae documenta edidisse dicerent. Equi-
dem quae utrimque afferuntur quantum valeant cum non dis-
simulem, animum tamen inducere non possum, ut aut Plinium,
qui in transcribendis Agrippae commentariis vix errare potuit,
spernam aut Strabonem, quamvis in quibusdam minus accu-
ratus sit, ea, quae tamquam certa tradidit, falso tradidisse
existimem. Numquid enim necesse est alteruter peccarit? Tam
longa certe fuit Augusti dominatio, ut Galliae provincias initio
eius alias, alias in exitu fuisse nequaquam ab veri similitu-
dine abhorreat, attulit etiam, cum perpetua cum vicinis bar-
baris bella gererentur, eas vicissitudines, ut causa finium
mutandorum facile possit reperiri. Denique quandam provin-

