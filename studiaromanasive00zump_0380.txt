368 De propagatione civitatis Romanae.

docuimus, easque tantum, quae hominibus Italicis deductae â€™

essent, quod ab origine ipsa* haberent ius, non amisisse con-
iecimus. Quare, si in illas quoque colonias tantumcives Ro-
mani, qui optimo iure essent, deducebantur, ne hos quidem
capite deminutos esse quodque habuissent ius honorum, reti-
nuisse existimo. Reliquum erat ante legem Iuliam in Italia
ceterorum sociorum genus multiplex sane ac varium. In quo
num neminem fuisse putamus, qui civitate Romana dignus
esse videretur? Tot scimus fuisse urbes aequissimis foederi-
bus praeditas, tot antiquissima societate cum populo Romano
coniunctas, quae ne Marsico quidem bello fidem mutarint,
quarum principes civitatis Romanae praemio prohibitos esse
parum probabile est. Si dictator Caesar recens domita Gallia
Aeduorum principes tamen, quo artius cum imperio conso-
ciaret, civitate donandos esse putavit, si barbarorum reges ac
principes fere civitatis Romanae praemium accipiebant, nonne
per Italiae oppida quicunque dignitate atque opibus praesta-
bant, ad civitatis Romanae communionem admissos esse intel-
ligemus? In Sicilia quidem, antequam tota insula Latinitatem
consecuta est, multos nobiles cives Romanos fuisse constat,
velut Cn. Pompeios Basiliscos et Percennios et Q. Lutatium
Diodorum et A. Claudium et Cn. Pompeium Philonem (Cic.
in Verr. IV, 11 et 17 et 22), qui fere Sullana aetate videntur
esse facti: unde quae eius provinciae condicio post legem
Iuliam fuerit, eandem Italiae ipsius ante eam fuisse colligemus.
Pauciores igitur in sociorum oppidis cives Romanos fuisse
iudico quam in Latinis, sed multos tamen nec nimis difficilem
civitatem ne his quidem fuisse ad consequendum. Sed hoc
video, omnium horum novorum civium nullum aliud potuisse
esse ius quam eorum, qui ex Latio erant, ut et iure honorum
carerent nec tribum haberent: qui tamen domicilio ex patria
translato Romae consedissent, eos vnon minus quam Latinos
per censum in tribus receptos optimamque civitatem Romanam
consecutos esse censeo. Quo in genere insigne exemplum re-
fertur apud Valer. Max. III, 4, 5 M. Perpernae, cos. anni 130,
qui cum paulo post in proconsulatu decessisset, pater eius a
popularibus, quod contra leges civitatem usurpasset, accusatus

