{34 De Gallia Romanorum provincia.

illud magni faciendum esse censen, quod Mommsenius vetu-
stissimas inscriptiones, in quibus provinciae Germaniae appel-
lentur, sibi videri dicit esse ex Hadriani tempore, A. Platorii
Pollionis (Orell. n. 822) et Q. Lollii Urbici. Sit hoc ita (neque
enim tanti hanc rem existimavi, ut quaerendi laborem susci-
perem), certe simul docendum erat, multas esse prioris aetatis,
in quibus provinciae nomen deesset, tum significandum, quid
in Germaniarum natura mutatum esse videretur, ut quo nomine
antea caruissent, id Hadriano imperante acciperent. Neque
eiusmodi quicquam afferri poterit. Equidem tantam in nomine
provinciae vel omittendo vel addendo inconstantiam invenio,
ut nihil prorsus ex eo colligi posse existimem. Veluti quis
dubitat, quin Syria fuerit provincia? At in ἀκεφάλῳ inscri-
ptionis fragmento, quod cum aetatis Augusteae sit, Sentio Sa-
turnino tribuendum esse docuimus in Comment. epigr-aph. ΙΙ
p. 125, etsi Asia dicitur provincia, Syria et Phoenice eo no-
mine caret, itemque caret in celebri titulo M. Ciceronis filii
apud Mommsen. Inscr. Neap. n. 4320, qui leg. imp. Caes. Aug.
in Syria appellatur. Ac ne quis hoc ideo factum esse putet,
quod principio Augusti provinciarum ratio minus certe consti-
tuta fuerit, in C. Ummidii Quadrati inscriptione apud eund.
Mommsen. n. 4234 est leg. Ti. Caesaris Aug. prov. Lusit„ tum
procos. provinc. Cypri, at leg. dim· Claudi in Illyrico, et‘zcsdem et
Neronis Caesaris Aug. in Syria. Quo quid potest esse incon-
stantius? Vetustissima certe erat provincia Asia eaque sae-
pissime etiam in inscriptionibus sic appellatur, at in nobilissimo
titul'o apud Mommsen. l. 1. n. 3601 Eprius Marcellus dicitur
procos. Asiae III, quamvis in eodem provincia Cypros comme-
moretur. Quare cum inutile esse videatur, haec, quae ab libi-
dine vel sculptorum vel eorum, qui titulos posuerunt, pro-
fecta sunt, pluribus persequi, nihil ea ad naturam Germaniarum
definiendam valere censemus. Nec magis moveor, quod, cum
tot reperiantur legati Germaniae inferioris vel superioris, semel
apud Mur. p. 763, 2 in fragmento inscriptionis, quod parum
certam explicationem admittit, leg. pr. pr. exerc. Germ. infer.
commemoratur, et apud Kellerm. Vig. n. 247 C. Popilius Pedo
legatus imp. Caesaris Antonini Aug. Pii pro pr. Germaniae super.

