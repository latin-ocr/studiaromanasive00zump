256 De dictatoris Caesaris honoribus.

deinde ut de appellationibus iudicare liceret, denique ut in
omnibus iudiciis calculus eius tamquam Minervae ferretur.
Haec nonne aperte cum iis, quae supra exposita sunt, pugnant?
Etenim vetustissimum tribunorum plebis ius erat, ut auxilium
ferrent, nec minus in libertate eos constat de appellationibus
iudicasse: habebat igitur utrumque Octavianus accepta dudum
tribunicia potestate, habuerat item Caesar, cui omnia, quae
tribunis licerent, concessa esse Dio scribit. At imperatoris
num putamus non maius auxilium quam tribuni plebis fuisse?
Hic, si cui auxilium ferret, moram ille quidem poterat obiicere,
sed nisi collegarum consensu adiuvaretur, tollere, quod age-
batur, non poterat: quae res cum ab iis, qui de hoc argu-
mento scripserunt, minus perspicue tradi soleat, tamen ex
certissimis liberae reipublicae exemplis intelligitur. Sed quo-
niam hoc loco non disputamus de tribunis plebis, contenti
erimus luculento loco Taciti ‘AnnaL XIII, 28, quo Antistius
trib. pleb. auxilium tulisse narratur histrionibus a praetore in
vincula ductis. Praetor cum ea de re ad senatum retulisset,
omissis interim histrionibus, non modo non valuit tribuni
auxilium, sed incusata etiam est eius licentia. Alium locum
apud Dion. LX, 28, quo tribuni plebis, qui liberto 'adversus
patronum opem tulissent, puniti esse dicuntur, ideo uon ad-
hibeo, quod nec constat num omnes tribuni consenserint et
imperator ipse animadvertit. Affine autem prorsus atque eius-
dem generis est intercedendi ius, quo ubi unus vel plures
utuntur, impediunt, non tollunt3 ubi universi consentiunt, sine
dubitatione quod nolunt, non fit, Itaque Tacitus Histor, H,
91 Vitellium aliquando, cum contra studium eius censeretur,
tribunos plebis auxilio vocasse tradit, qui si consentirent, quin
senatus consultum irritum esset, non dubium erat. In con-
sensu enim omnis tribunorum potentia posita est, qui ubi
abest, ad impediendum multum valent, ad tollendum nihil.
Eodemque vel plurium vel omnium consensu (neque enim
quando plurium sententia suffecisse videatur, hoc loco dispu-
tabimus, propterea quod ad summam quaestionis nihil valet)
opus est in appellatione tribunorum plebis cum auxilio tribu-
nicio coniuncta; neque enim ad unum tribunum, sed ad tri-

