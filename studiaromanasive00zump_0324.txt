312 De legibus municipalibus Hispanicis.

diligentior est Plinius. Etsi enim colonias non omnes nominat
(Comment. I p. 366), ex tredecim quae municipia esse ait,
nominat duodecim, Saguntum, Baetulonem, Iluronem, Blandae,
Emporias, Dertosam, Bisgargi, Belli, Calagum-i, Ilerdam, Oscam,
Turiasonem, ex oppidis Latinis, quae duodeviginti esse ait,
quindecim, Lucentum, Ansam, Cerretam, Edetam, Gerundam,
Gessoriam, Tearos, Cascantum, Ergavicam, Gracurri, Leoni-
cam, Osicerdam, Castulonem, Saetabim, Valeriam, ut tria tan-
tum ad. numerum explendum desint, foederatam denique civi-
tatem, quam unam esse dicit, Tarragam. Accuratam autem
ac plenam notitiam exhibet Lusitaniae, in qua non modo quin-
que colonias, sed etiam unum, quod in provincia fuit, muni-
cipium, Osiliponem, item tria oppida Latina, Eboram‚ Myrtili,
Salaciam nominat. Maxima igitur cautio in ea provincia, quam
in hac quidem disputatione plenissime explicari vellemus, est
adhibenda. Accedit autem aliud. Etenim Plinium in describendo
imperio pendere ex Agrippae vel Augusti commentariis constat
(Comment. I p. 198), quos ita sequitur, ut quae ab illorum
aetate ad suam mutata erant, silentio praetermittat, ideo opi-
nor, quod scriptoribus tantum utebatur, monumenta atque
acta publica, quibus solis iuris mutationes continebantur, ne-
gligebat. Ita fit, ut quae de iure oppidorum Hispanicorum
tradit, ad initia Augusti, cum Hispaniae ab eo compositae
sunt, pertineant, de reliquorum imperatorum aetate non vera
sint. Id exemplis certissimis potest demonstrari. Nam Cascan-
tum, Ergavica, Osicerda a Plinio libr. III, 18 sq. recensentur
inter Latina oppida, at nummi Tiberii et Ergavicenses quidem
adeo Augusti (Eckhel. Doctr. numm. I p. 44 et 50) municipia
ea fuisse ostendunt, ut Augustus ipse ea post id tempus, quo
Agrippae commentarii confecti sunt, civitate Romana donasse
videatur-3 certum enim esse statuimus, quod universa hac com-
mentatione demonstraturi sumus‚ municipium non esse nisi
civium Romanorum. Praeterea autern in nummis tria Tarra-
conensis Hispaniae municipia commemorantur (Eckhel. D. N.
IV p. 466), quae quia nummis produntur, necesse est ante
Caligulam esse facta3 nam huius aetate nummi Hispaniae de-
sierunt, Bilbilis, Ilercavonia, Visontium. Eorum vel nulla

