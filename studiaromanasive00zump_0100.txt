88 De Gallia Romanorum provincia.

absenti petere liceret, verum etiam ut reipublicae causa absenti
et imperium retinenti et provincias regenti. Neque enim, opinor,
lex praesentem profiteri iubebat propter quandam vel consula·
tus vel populi Romani maiestatem atque amplitudinem, sed
eam ob causam, ne continuarentur potestates. Ineptum autem
erat, Caesari, cuius imperium ex lege consulari anno 50 exiret,
hoc dari, ut absentem petere liceret (neque id si imperium
deposuisset aut magni fecisset aut non ipse praesens gratiam
plebis colligere maluisset), nisi prorogatio simul provinciae
concederetur. Haec igitur prorogatio in plebiscito illo vel ipsa
perscripta erat vel certe ita intelligebatur, ut dubitari non
posset. Atque hoc est beneficium illud populi, quod adimi,
hoc semenstre imperium, quod ex imperio suo eripi queritur,
nimirum id, quod ab ineunte Ian. anni 49, cum tandem dece-
dere iussus est, futurum erat ad comitia consularia eiusdem
anni, quae comitia tunc medio fere anno haberi consuevisse
supra Ciceronis testimonio docuimus. De quo imperio nec
lege consulari comprehensum fuisse omnium auctorum consen-
sus ostendit nec loqui tamen posset Caesar, nisi aliquo modo
decretum habuisset. quue etiam planius ex iis perspicitur,
quae deinde de eo plebiscito acta sunt, quae omnis belli civilis
occasionem praebuerunt. Nam cum exeunte consulatu suo
Pompeius de iure magistratuum legem tulisset, qua, ne con-
tinuarentur potestates, et praesentes omnes, i. e. exuto magi-
stratu, privatos petere consulatum et quinquennio post eum
provincias sortiri iussit, casu accidit, ut Caesarem nominatim
excipere oblivisceretur, seroque re animadversa atque a Cae-
saris amicis reprehensa, postquam lex iam in aerarium condita
erat, errorem corrigeret (Suet. Caes. c. ‘283 Dio Cass. XL, 56).
Quare dubitatio quaedam existere poterat, an plebiscitum illud
amplius pro rato habendum esset, quam Caesar ut tolleret,
ab senatu anno 51 petiit, ut praeter legis consularis spatium
parumper sibi imperium vel universae Galliae vel partis ali-
cuius prorogaretur (App. bell. civ. 11, 25), nimirum ut ab Idib.
Nov. anni 50 usque ad comitia consularia anni 49 provinciam
retinere ac tum absentem petere consulatum liceret. Sed ob-
stitit Caesaris condicioni M. Marcellus consul, qui cum maximo

