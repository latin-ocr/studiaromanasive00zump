206 De dictatoris Caesaris honoribus.

chus Caes. 37, qui eum intra undecim dies sese dictatura
abdicasse narrat aperteque Dio XLI, 36: καὶ ὃς ὑπέστη μὲν
τὴν ἀρχὴν ἐπειδὴ πρῶτον ἐς τὴν πόλιν εἰςῆλθεν. Quare cum
Caesar Decembri mense Roma ad bellum Pompeio -ips'i inse-
rendum in Graeciam profectus esse narretur (App. II, 48),
exeunte Novembri in urbem pervenit insigniaque dictaturae
sumpsit, a quo tempore si regnum numeraretur, nunquam septem
menses et quattuor anni possent effici. Relinquitur, ut regnum
ab eo tempore, quo dictatura lege oblata est, incipiatur, quod
tempus cum septem mensibus prorsus convenire reperimus.
Narrat enim ipse bell. civ. ΙΙ, 21, ad Massiliam se cognosse
legem de dictatore latam seseque dictatorem dictum ab M. Lepido
praetore. Antequam autem Massiliam ad peragendam oppidi
obsidionem pervenit, vicerat a. d. IV Non. Sext. legatos Pom-
peii in Hispania (hic enim dies in veteribus kalendariis no-
tatur), ulteriorem provinciam habit-o Cordubae conventu occu-
parat, Gades adierat, navibus regressus Tarracone citerioris
provinciae conventum egerat, denique pedibus per Galliam
Narbonensem accesserat: quae omnia cum summa celeritate
peracta esse narrentur, necesse tamen est hano moram attu-
lerint, ut post medium demum mensem Sextilem Caesar ad
Massiliam perveniret deque dictatura sibi delata cognosceret:
ipsa igitur lex circa medium mensem lata erat. Eodemque
deducimur altera hae ratione. Etenim quis legem de dictatore
latam esse putabit antequam de victoria Caesaris nuntiatum
est? Tenuerat ille quidem iam ante-a urbem ac vi potuerat
efficere, ut dictator diceretur, sed alieniores tamen ab eius
causa plurimorum senatorum animi erant neque ad id quod
iniustum esse putabant (Cic. ad Att. IX, 15, 2), facile com-
pellebantur. Paulo quidem ante victoriam cum inopia magna
Caesar premeretur, narrat ipse bell. civ. I, 53, quanta Romae
animorum commotio facta sit quantaeque ad Pompeianos gra-
tulationes. Itaque probabile est quod diximus, nuntiata demum
Caesaris victoria senatum populumque de dictatore dicendo
consensisse, ac cum Afranius et Petreius a. d. IV Non. Sex.
victi sint victoriaeque nuntius decem fere diebus ex Hispania
Romam pervenire potuisse videatur, rursus ad medium fere

