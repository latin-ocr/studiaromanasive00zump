222 De dictatoris Caesaris honoribus.

iam hostibus hoc unum videbatur superesse. Sed a quo tem-
pore incipitur dictatura? Ab eo nimirum, quo decreta est, i. e.
ab exeunte mense Aprili, nam ab hoc die consuevisse honores
numerari supra exposuimus. Cf. etiam quae de afiorum im-
periorum temporibus postea dicemus. Ipse insignia eius certe
antequam a. d. VII Kal. Sext. (nam duodetrigesimum diem
post ΠΙ Kal. Quinct. nominat auctor bell. Afric. c. 98) in ur-
bem advenit, iam usurpavit ac cum mense Sextili triumphos
celebraret, scriptores etiam dictatorem eum fuisse tradunt. Nam
Dio XLIII, '19 tanto eum lictorum numero usum esse ait,
quantum nunquam Romani viderant3 siquidem paulo ante (Dio
XLIII, 14) senatus ei permiserat, ut in triumphis, quos de
hostibus esset acturus, quia eos partim in prima, partim in
altera dictatura vicisset, non tertiae modo dictaturae lictoribus
uteretur, sed priorum etiam duarum adiiceret et septuaginta
duo omnino conficeret. Accepta autem dictatura utrum con-
sulatum, quem gerebat, deposuerit necne incertum est nec recte
quae apud Dion. XLIII, 323 de exitu anni 46 sunt: ἱππάρ-
χησε δὲ (Λέπιδος) καὶ τότε αὐτὸς ἑαυτὸν ἐν τῇ ὑπατείᾳ ἐπειπὼν
ἵππαρχον παρὰ τὰ πάτρια, ita ab interpretibus explicari video,
ut Lepidum putent in consulatu nomen magistri equitum sibi
adiecisse idque contra maiorum morem fuisse. Equidem hoc
potius dici intelligo, Lepidum cum esset consul cum Caesare,
postquam huic tertia dictatura delata est, non modo ex more
dictatorem ipsum dixisse Caesarem, sed etiam se magistrum
equitum, in quo dupliciter ab vetere instituto descivit, primum,
quod omnino consul magistrum equitum dixit, non dictator,
qua de re iam supra disputatum est, deinde quod se ipsum
dixit, non alium: hanc sententiam Dionis ex accurata et vo-
cabulorum et temporum interpretatione effici perspicio. Nihil
igitur in his est, ut Caesarem usque ad exitum anni 46 con—
sulatum gessisse putemus, immo Dio, qui et in iis quae cita-
vimus, etsi de anno 46 loquitur, tamen ἐν τῇ ὑπατείᾳ narret
magistrum equitum esse factum Lepidum, et paulo ante exe-N
unte eodem anno ἐν τῇ ἱππαρχίᾳ comitia consularia ab eo habita
esse scribat, non obscure tempora consulatus et magisterii
equitum distinguere neque illum usque ad exitum anni pro-

