126 De Gallia Romanorum provincia.

praeesse coepit, non constaret, ex tempore, quo Tiberius in
consortionem imperii receptus est, certa coniectura posset fieri.
Sed iam ipsum hoc Germanici imperium quale fuerit descri-
bendum est. De eo breviter summamque rem speotans Taci-
tus Annal. Ι, 3 ait: At hercule Germanicum Druso ortum octo
apud Rhenum legionibus imposuit (Augustus), similiterque
Sueton. Cal. c. 1 eum missum ad exercitum in Germaniam
dicit (cf. Vell. ΙΙ, 123 et 125), quocum fere consentiens Dio
LVII, 3 praesidem Germaniae appellat. Sed accuratior longe
notitia ex iis peti potest, quae Tac. Annal. Ι, 31 post mortem
Augusti apud exercitus Germanicos gesta esse narrat, cum
nondum quicquam ex iis, quae Augustus instituerat, mutatum
erat.. Duo, inquit, apud ripam Rheni eoeercz’tus erant: cui nomen
superiori, sub C. Silio legat0,· inferiorem A. Caecina curabat.
Regimen summae rei penes Germanicum, agendo Galliarum cen-
sui tum intentum. Hinc discimus minus recte ab Dione Ger-
manicum dici Germaniae praesidem3 regebat enim non modo
exercitus Germanis oppositos, sed etiam Galliam, ouius censui
agendo intentus erat, cum nuntius de morte Augusti advenit.
Nec probabile est, cum Plinius ac Strabo nulla Germaniae
provinciae mentione facta quattuor Galliarum provincias ab
Augusto institutas esse referant, ipsis extremis eiusdem annis
aliam divisionem esse coeptam, cuius commemorationem Strabo
certe omittere non potuit. Sed nominabat Dio quod in omni
Germanici potestate longe praecipuum erat, itemque Tacitus,
cum legionibus eum praefuisse scribit, unde nemo tam impe-
ritus aut rerum aut scriptorum Romanorum erit, qui legiones
tantum, non etiam provincias ab eo rectas esse colligere velit.
Quis enim, si imperium spectaret ac quantum quisque in re·-
publica posset intueretur, ullo tunc in numero haberet pro-
vincias inermes? quae praeda potius erant ac praemium belli
quam ullum in bello momentum aflet-ebant. Itaque cum omnes
provinciae pro numero legionum, quas habent, censentur, tum
Tacitus, quod longe erat in Germanici potestate maximum,
legionum octo regimen, id unum commemorat Dioque, quod
ad limitem Germaniae collocatae erant legiones, Germaniam
eius provinciam appellat. Quamquam praeter legiones etiam

