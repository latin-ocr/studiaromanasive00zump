334 De propagatione civitatis Romanae.

est. Duplex igitur ratio erat in senatum Romanum perveniendi,
una simplex ac facilis, si quis ex civitate, quae ius honorum
haberet, oriundus censu sufficeret, altera longe difficilior, quae
tota ex imperatorum beneficio penderet, si quis propter ori-
ginem iure honorum careret.

Viennenses autem reliqui vel colonia Viennensis quando
ius honorum accepit? Num ab Claudio ipso? Id non vide-
tur esse veri simile3 nam et commemorasset in oratione sua,
si quid ante in eodem genere constituisset, nec antequam cen-
surae honorem recepit, quicquam de supplendo senatu videtur
egisse. Quodsi a Claudio non acceperunt, relinquitur Cali-
gula3 nam Tiberium extremis annis nihil tale, quod novum
esset, instituisse arbitror, nec Tacitus, qui totam eius vitam
describit, etsi unius hominis singulare beneficium facile ta-
cere potuit, quod ad nobilem coloniam vel ad provinciam per-
tineret, praetermittere debebat. Caligulam autem, cum ex
Britannica expeditione reverteretur, aliquamdiu in Gallia com—
moratum esse seimus et compluria de civitate ac senatu sup-
plendo constituisse paulo infra demonstrabimus. Quodsi Vienna
postquam Augusto et Tiberio imperantibus iure honorum ca-
ruit, Caligulae demum beneficio optimam civitatem Romanam
accepit, quid de reliquis Narbonensis provinciae coloniis exi-
stimabimus? Earum nullam videmus postea meliore iure usam
esse quam Viennensem, quae etsi externa erat origine (nam
principes Allobrogum ibi maxime in colonorum numerum
ascriptos esse docuimus in comment. epigraph. I p. 370), ta-
men iure Italico usa est, quod ceterarum nulla habebat, ut si
ipsa usque ad Caligulam iure honorum caruit, ceteras non
minus caruisse probabile sit. Quamquam quo tempore tandem
ipsa accepit, eodem reliquas eiusdem provinciae colonias acce-
pisse arbitror„ Etenim anno 49 Tacitus Annal. ΧΠ, 23 Gal-
liae Narbonensi ob egregiam in patres reverentiam datum esse
scribit, ut senatoribus eius provinciae non exquisita princzpis
sententia iure quo Sicilia haberetur, res suas invisere liceret5
quod, si una tantum, quae propter incolarum nobilitatem prae-
cipuo iure uteretur, colonia senatores Romam misisset, quo-
modo decerni poterat? Plures certe colonias eodem honore

