228 De dictatoris Caesaris honoribus.

non minus quam anno 49, cum non sit additum, inconstantia
mira, quae intelligi nequeat â€š deprehenditur. Quod si anni 44
initio quartam dictaturam collocare volebat, quisquis haec scri-
psit, male ille quidem, sed si volebat, tamen eodem anno non
magis omitti debuit quam anno 47, quo alteri Caesaris dicta-
turae consulatus Q. Caleni et P. Vatinii subiicitur. Etenim
hoc anno 47 quod illa formula reperitur etsi singulare esse
video, tamen et intelligo et excuso. Iniit Caesar hanc dict-a-
turam iam anno 48 (neque enim id dubium est), sed habuit
annuam quodque anni 48 ea comprehendebatur, supplementi
quasi loco extra annum addebatur. Poterat igitur altera dicta-
tura quodammodo intra fines anni 47 perscribi. Quamquam
sic solitum erat priore loco poni consules, ex quibus annus
numerabatur, subsequi dictatorem, neque interest, utrum Kal.
Ian. an postea ineant consules. Quotiens enim in libertate factum
erat, ut initio anni respublica penes interreges esset consu-
lesque multo post fierent: sed nominabatur tamen ab iis annus,
ut eorum nomina a principio collocari oporteret. Veruntamen
consules adeo in exitu anni creati erant, dictator tantopere
dignitate praestabat, ut, cum a consuetudine fastorum recessum
esse videam, tamen huius nomen anteponi, illorum honorem
inanem sequi errorisque vitandi causa eodem anno interiici non
magnopere mirer. Quamquam rursus illa constantia admiranda,
quod versus, quibus dictatura continetur, intra consulum nomina
reducuntur. At quae duo supersunt eodem anno, ea vix in-
telligi posse puto. Cur enim inter tertiam dictaturam et inter
quartum consulatum est interiectum? Illam enim certissimis
argumentis medio fere anno 46 susceptam esse nec omnino
annuam, sed decem annorum fuisse demonstravimus. Quo-
modo igitur annus dictaturae dici potuit? Immo, si reliquo-
rum annorum consuetudo observaretur, inter tertium consu-
latum et tertiam dictaturam eodem anno interficiendum erat,
quartus autem consulatus sine ulla tali nota relinquendus,
quippe qui utrum Kal. Ian. an post eas acceptus esset nihil
referret. Ac rursus singulare est, quod inter Caesarem cos.
IV et inter consules ei suffectos item eodem anno interponitur.
Cur enim non scribitur, quod anno 43 legitur, C. Iulium Cae-

