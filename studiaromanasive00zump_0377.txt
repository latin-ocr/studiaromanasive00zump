De propagatione civitatis Romanae. 365

rumque civitatum principibus connubium habuisse constat.
Cum autem sublato illo discrimine plebeii patriciis exaequati
essent, consequebatur, ut Latinorum principes i. e. qui magi-
stratus in Latina republica gesserant, connubium cum omnibus
civibus Romanis haberent. Sic accidisse censeo, ut Latinorum
magistratus civitatis Romanae partem privatam acciperent, qui
'magistratus non gesserant, ea carerent. Singillatim haec per-
sequi non licet, propterea quod pauca omnino de Latinis nota
sunt, imprimisque illud incertum est, num etiam apud hos si-
mile aliquod principum ac plebis discrimen fuerit et quomodo
sublatum sit: sed tantum, opinor, apparet, quo pacto omnis
illa, de qua nobis traditur, Latinitas ex foedere Cassii cos.
orta sit, nulla nova lege lata, nullo novo iure instituto. Unum
hoc tenendum, cum conderetur Latinitas, pari inter se potentia
fuisse Romanos et Latinos nec Latinitatem inferiorem potuisse
videri civitate Romana3 postquam illorum respublica aucta est,
paulatim civitatis Romanae dignitatem crevisse ac tempore ipso
factum esse, ut Latina oppida cum eodem loco manerent, iis,
quae civitatem Romanam haberent, cederent. Sed quid? Ex
foedere Cassiano num nihil omnino post oppressionem Latino-
rum mutatum est? Nihil arbitror praeter unum illud, quod
Livius significat, ut Latinorum communis respublica tolleretur,
qua sublata tamen magnam mutationem consequi oportebat.
Antea enim communes Latinorum magistratus quique in com-
muni eorum concilio erant, pares quasi fuerant Romanorum et
magistratibus et senatoribus: tunc, quoniam nulla amplius
communis respublica erat, ac singula oppida eodem foedere
quo antea universa respublica cum Romanis iungebantur, qui
cuiusque oppidi erant magistratus et decuriones, in locum
communium magistratuum successerunt. Sic ex ipso antiquis-
simo iure videtur esse repetendum, quod apud Latinos qui
magistratum gesserant decurionesque erant, civitatem Romanos
adeptos esse constat.

Diximus de Latinitate, sed dicendum est etiam breviter
de tribus reliquis civitatum, quae ante legem Iuliam in Ita-
lia fuerunt, generibus, ac primum quidem de municipiis. Ea
rursus duplicia fuisse scimus: altera enim carebant suffragio

