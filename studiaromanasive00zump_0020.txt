8 De Gallia Romanorum provincia.

in Galliam quoque profectus gentes Alpinas regemque Gallo-
rum Cincibilum vexarat (Liv. libr. XLIII, 5), ut etiam in hoc
videamus Galliae quicquid parebat imperio Romano, cum Italia
fuisse coniunctum. Anno 172 ambobus consulibus Ligures
decreti sunt (Liv. XLII, 10), i. e., si proprie loqui velimus,
Italia, sed ita ut bellum in Liguribus gerere iuberentur. Itaque
contendent-es cum senatu diu in urbe manserunt, alter ante
exitum anni ad consularia comitia habenda rediit(Liv.XLII,28).
Item anno 173 consulibus Ligures decreti sunt (Liv. XLII, 1),
nec minus, ut opinor, antecedenti anno3 utrumque certe con-
sulem circa eas regiones versatum esse scribit Liv. XLI, 27.
Anno 175 consules in Liguribus prospere pugnasse ait Livius
libr. XLI, 19, anno 176 Pisas et Ligures esse decretos libr.
XLI, 14, similiterque factum erat superioribus annis, nisi
quod anno 177 Ti. Sempronius Gracchus Sardiniam extra or-
dinem accepit. Quae cum ita sint (neque enim plures annos
examinare opus est), dubium esse non debet, quin usque ad
annum 167 Galliae quicquid armis Romanorum subactum erat,
cum Italia coniunctum eidem paruerit, cui ipsa urbs Roma
parebat. Casu autem accidit, ut per id quod examinavimus
tempus nunquam uterque consul Italia abesset, sed si duo
magna bella extitissent, etiam hoc fieri potuisse censeo, ut
praetor qui Italiam tueretur, idem Galliae praeesset. ltaque
iure mirabimur Pighium in Annal. Vol. II p. 140, qui anno
217 a. Chr. Galliam Cisalpinam in ordinariae, quam appellat,
provinciae formam redactam esse existimet atque ex illo tem-
pore eam in provinciarum recensu exhibeat: quem ille annum
ideo potissimum videtur elegisse, quod cum in Livii annali-
bus non enarretur, maximum coniecturis campum praebet.
Neque enim , si qui per belli Punici calamitates in Galliam
missi sunt praetores, qui tunc extra ordinem non modo in
Galliam, verum in omnes Italiae partes hostibus infestas
mittebantur, iis uti debebimus3 quibus qui utetur, multas, quae
nullae unquam fuerunt, provincias efficere poterit.
Veruntamen in examinanda Galliae condicione si ad in-
feriora tempora descendemus, quid reperiemus? Qua in
quaestione nemo postulabit, ut per singulos annos vel fuisse

