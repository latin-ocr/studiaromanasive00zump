194 De Gallia Romanorum provincia appendix.

perium inciperetur? Nam Cal. Martias expectatae esse propter
Ciceronis verba, quae citavimus, existimare non licet. An
vero eam legem fuisse statuemus, ut quo die perlata esset
leX, ab eo Pompeius imperium inciperet? Atque id haud
dubie Plutarchus Pomp. c. ‘26 indicat, qui quo die populus
legem sanxisset, eo ipso illum narrat noctu in urbem intrasse
postridieque contione habita apparatum belli coepisse. Simi-
literque de lege Manilia existimandum est, qua perlata con-
tinuo Pompeius in novas provincias profectus bellum adversus
Mithridatem administrare coepit. De Caesaris imperio hic
disputamus, III viri autem reipublicae constituendae, qui post
eum extraordinario imperio potiti sunt, non magis quin eodem
die, quo lex Titia de iis perlata est, inierint potest dubitari.
Cf. Comment. epigraph. Ι p. 17. Qua enim alia de causa
diem a. d. V Cal. Dec., unde id coeptum esse constat, puta-
mus esse electum? Num casu, cuius nulla possit ratio reddi?
Nam, nisi quovis die recte imperium suum incipi arbitra-
rentur IIIviri, ut occupanda Italia atque urbe militibus obsi-
denda aperte omnes reipublicae leges violarant, ita triginta
quinque dies amplius expectare poterant, dum Cal. Ianuariae
advenissent. Ac constat ex diligenti rerum, quae tunc gestae
sunt, narratione circiter a. d. V Cal. Nov. IIIviros urbem
intrasse legemque Titiam esse latam. Denique rem conficit
Appianus bell. civ. IV, 7, qui postquam uno die lex de novo
imperio constituendo perlata est, insequenti nocte tabulas pro-
scriptionis propositas esse narrat, in quibus IIIviri novi im·
perii nomen ascribunt et pro potestate sibi permissa se illas
caedes facere profitentur. Altera consuetudo Romana ex ea
quam modo diximus consequitur prope necessario. Etenim si
antequam alicuius imperii dies exisset, vel idem prorogaretur
vel novum adficeretur, non expectabatur, dum prioris tempus
praeterisset, sed continuo ab die novae legis prorogatio vel
novum imperium incipiebatur. Id aperte intelligemus in dicta-
toris Caesaris honoribus, de quibus proxima, quae insequitur,
nostra commentatio est, in quem cum alii super alios honores
cumularentur, nunquam dum veteris honoris dies exisset, no-
vum dilatum, scd hunc continuo initum esse docuimus. Idem-

