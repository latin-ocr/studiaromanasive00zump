2 Ῡω““ ’ζΓ

’Ξ

 

De legibus municipalibus Hispanieis. 303

in sua potestate retinerent. Longum est atque inutile huius
rei, quae in ipsa imperatoriae potestatis natura atque origine
sita est, exempla multa afferre: unum commemoro, quod Ta-
citus Annal. VI, 3 narrat Iunium Gallionem in senatu cen-
suisse, ut praetoriani exactis stipendiis ius in quattuordecim
ordinibus sedendi acciperent, quem Tiberius vehementissime
increpitum, quod militum praemia ad quemquam praeter im-
peratorem pertine-re putasset, exilio durissimo atque adeo vin-
culis coercuit. Qui igitur tantam curam haberet, ne quem alium
nisi imperatorem milites spectarent maiestatisque crimen depre-
henderet, si quis paulo ambitiosius milites modo alloqueretur
(Tac. Annal. III, 9), eum existimamus permisisse, ut militum
stipendia apud senatores examinarentur, ponderarentur, prae-
miis afficerentur? At nominantur fortasse leges, quibus civi—
tatem impertiebat imperator. Nusquam et ab nullo; immo
Gaius Ι, 57 constitutionibus principalibus ait concedi solere
veteranis connubium cum his Latinis peregrinisve‚ quas primas
post missionem uxores duxissent, neque constitutionis origo
quantopere a lege differat, dissimulat (Ι, 5): diplomata vero
militaria quae plurima extant, nullum legis vestigium produnt,
in quibus omnibus sic est: imperatorem his et illis militibus
civitatem Romanam et connubium dedisse, vel similiter. Quod
igitur legis indicium affertur? Nullum, nisi hoc, quod con-
suerint in aere inscribi ac publice in Capitolio vel in foro
proponi. At publice proponebantur aliquando etiam senatus-
consulta, si id ad honorem eius, de quo facta essent, pertine-
ret (Tac. Ann. XII, 53); nam pleraque in aerario depone-
bantur: quidni igitur eae constitutiones, ex quibus multorum
hominum status penderet, ita in aere figerentur, ut facile et
describi et recognosci possent? Mihi quidem ipse etiam locus,
quo figebantur, significare videtur non fuisse illas leges3 nam
hae antiquo more a quaestoribus apud aerarium condi sole-
bant (Tac. Annal. ΙΙΙ, 51), illas in templis propositas esse novi-
mus. Sed persequi id pluribus inutile est; si quidem apparere
opinor, militibus quidem nunquam lege lata ab imperatoribus
cvitatem esse donatam, sed diplomatis eos usos esse, quae sui
tantum beneficii essent. Itaque Caligula aliquando, ut con-

