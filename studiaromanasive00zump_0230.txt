‘218 De dictatoris Caesaris honoribus.

tunc erat condicio magnam probabilitatem affert, ut consula-
tum non in paucos dies (quae enim talis morae causa esse po-
terat?)‚ sed in tres menses anni reliquos delatum esse putemus.
Quid igitur? Num peccavit Macrobius, qui paucos dies Va-
tinio assignet, eoque cum C. Caninio Rebilo, de quo postea
dicemus, confuso in errorem inductus sit? At ipse etiam de Cani-
nio prodit, eodem capite, ut in nominibus non videatur peccasse.
Recte igitur non minus tradit quam Suetonius. Nam gessisse
ait Vatinium per paucos dies consulatum i. e. Romae consulis
munera obisse: reliquo tempore consulatus, quem Octobri mense
ab Caesare acceperat, in alio negotio versabatur, collegam au—
tem eius Q. Calenum per totos tres menses, quos consulatu
fungebatur, in urbe fuisse censeo. Veruntamen pugnet Ma-
crobius cum Suetonio, qui mihi quidem non videntur inter se
pugnare, quod tamen communiter tradunt Calenum et Vati-
nium ipso exitu anni fuisse consules, id confirmari videmus
ex iis, quae anno 45 gesta esse narrantur. Quo annocum
Caesar quartum consulatum gessisset eoque abdicato alios sibi
suffecisset, Dio XLIII, 46 hoc observat: πρῶτον μὲν δὴ τότε
τοῦτο παρὰ τὸ καθεστηκὸς ἐγένετο, τὸ μήτε ἐτησίαν μήτε ἐς πάντα
τὸν λοιπὸν χρόνον τοῦ ἔτους τὴν ἀρχὴν ἐκείνην τὸν αὐτὸν ἔχειν,
ἀλλὰ ζῶντα τινὰ αὐτῆς καὶ μὴ ἀναγκασθέντα μήτε ἐκ πατρῴων
μήτε ἐξ ἐπηγορίας τινὸς ἐκστῆναι καὶ ἕτερον ἀντ’ αὐτοῦ’ ἀντικα-
ταστῆναι. Vetus igitur mos erat, ut qui consul factus esset,
sive Kal. Ian. sive aliquo die post inierat (nam saepe propter
discordias civiles, ut comitia consularia ante Kal. Ian. perfici
non possent, acciderat) usque ad Kal. Ian. insequentis anni
magistratum gereret, a quo instituto etsi nonnunquam reces-
sum erat‚ si quis in iudicium vocaretur vel aliqua alia de
causa abdicare sese cogeretur, nunquam tamen factum erat,
ut quisquam sua sponte ante Kal. Ian. decederet. Hoc igitur
quomodo Dio dicere pot-uisset, si Calenus et Vatinius biennio
ante abdicato magistratu intra eundem annum successores
accepissent? Quae cum ita sint, quantum inter fastos Capi-
tolinos et inter Suetonium, accuratissimum scriptorem discrepet,
apparet. Hic tertium Caesaris consulatum antecessisse existi-
mat Caleni et Vatinii magistratui, illi postea collocant, ut in

