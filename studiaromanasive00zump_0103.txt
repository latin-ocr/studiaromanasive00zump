De Gallia Romanorum provincia. 91

dubitetur), qua in provincia ille sese magna cum integritate
atque abstinentia gessit (Cic. Brut. 463 epist. VI, 6 et XIII,
10 sq.), ut etiam postea quae ei Mediolani statua posita erat
a provincialibus conservaretur (Plut. comp. Dion. et Brut. extr.).
Cui successit anno 45 ineunte C. Vibius Pansa (Cic. epist.
XV, 17 et 193 ad Att. XII, 14 et 17 et 19 et 27), ex praetura,
opinor, quam anno antecedenti gesserat, huic D. Iunius Bru—
tus, de quo paulo infra dicetur. Narbonensem provinciam,
quam a reliqua Gallia seiunctam fuisse ex Appiano collegimus,
quis rexerit non traditur, sed cum anno 44 cum Hispania
citeriore in unum provinciae corpus coniuncta fuerit, non
dissimile videtur esse vero, item eam fuisse coniunctam ab
initio dominationis Caesaris eique praefuisse primum M. Ae-
milium Lepidum, tum Q. Pedium. Novam autem Galliarum
divisionem Caesar exeunte anno 45, cum universam rempu-
blicam componeret, suscepit. Nam citeriorem Galliam seiun-
ctam ille quidem ab Italia servavit ac D. Iunio Bruto, cum
quo deinde de provinciae possessione ab M. Antonio bellum
Mutinense gestum est, tradidit, item Narbonensem cum citeriore
Hispania coniunctam M. Aemilio Lepido mvidavit (Dio XLHI,
51 et XLV, ¹10), sed reliquam Transalpinam, quam ipse primus
a barbaris ceperat, in duas partes disiunxit, quarum unam
A. Hirtius absens per legatos rexit (Cic. ad Att. XIV, 9),
alteram L. Munatius Plancus ipse administravit (Cic. epist. X,
1 sq.). Retinuerunt autem has provincias contra legem Cae-
saris praesides etiam anno 433 sic enim senatus auctore Cice-
rone decrerat, ut tam diu quisque obtineret, dum sussessor
ex S. c. venisset (Cic. ep. XII, ‘25 et 22); una illa pars,
quam A. Hirtius habuerat, postquam hic consulatum iniit, ad
L. Munatium Plancum videtur pervenisse: nemo certe alius
qui cum imperio in Gallia fuerit, in belli Mutinensis historia
commemoratur. Perturbata autem est omnis provinciarum ratio
-foedere Mutinensi, quo cum III viri reipublicae constituendae
summam omnium rerum potestatem inter se partirentur, im-
primis hoc providendum esse putarunt, ne quis provinciae
atque exercitus opibus praeditus insurgeret dominationemque
suam convelleret, quare neminem omnino suis auspiciis impe-

