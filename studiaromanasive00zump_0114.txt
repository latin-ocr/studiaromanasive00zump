102 De Gallia Romanorum provincia.

ciarum mutationem susceptam esse ab ipso Augusto constat,
quae nisi accidisset, cur Strabo in Galliarum potissimum
descriptione de ratione sua provinciarum negligendarum dispu-
tasset (IV, 1, 1 extr.), parum intelligeretur. 'Sed ad hanc
quidem rem infra, ubi causam, cur August-us suum ipse insti-
tutum mutasse videatur, significabimus, redeundum erit3 nunc
hoc teneamus, duorum praestantissimorum scriptorum auctori-
tatem nisi quaedam talis mutatio accidisse putetur, non posse
conservari.

Quattuor igitur in Gallia provincias Augustus instituerat,
in quas singulas singulos mitteret legatos, sed illud discrimen,
quod postea reperimus, ut aliae consulares, aliae praetorios
rectores acciperent, nondum observabatur. Nam in ipsam
Syriam, qua nulla provincia aut maior aut opulentior aut plu-
ribus tunc quidem legionibus instructa erat, tamen aliquamdiu
praetorios missos esse docuimus in comment. epigraph. Vol. II
’ p. 76. Nec in Gallia qui primi imperium tenuerunt, videntur
consulari dignitate fuisse. Nam M. Vinicius P. f„ qui a Dione
LIII, 26 anno 25 narratur Germanos quosdam, qui mercatores
Romanos trucidarant, vicisse, certe consulatum nondum ges-
serat, cum Galliae praeesset. Eum enim ex Cal. Iul. anni 19
a. Chr. consulem fuisse ex fragmento Colotiano cognoscimus,
idemque commemoratur apud Vellei. 11, 104, quo loco insignem
verborum corruptelam sustulimus in comment. epigraph. I p. 38.
Sed nec quamdiu nec quam omnino provinciam tenuerit, tra-
ditur, quamquam, quoniam Belgicam tunc omnem barbaris
vicinam terram comprehendisse suspicamur, hanc quam Lug-
dunensem ei paruisse probabilius est. Tacetur deinceps de
Galliis, nisi quod Dio LIV, 4 anno 22 a. Chr. Narbonensem
ut pacatam ait senatui populoque Romano esse redditam, ut
postea non legati principum, sed proconsules ei praeessent.
Sed tres quae reliquae erant Caesaris provinciae, paulo post
traditae sunt M. Agrippae, de cuius potestate disputavimus
in comment. II p. 82. Is enim anno 23 in Syriam missus erat
legatus Augusti, sed arcessitus anno 21 in Siciliam Augusti
filiam in matrimonium accepit iussusque est cum Romam se-
ditionibus perturbatam compouere, tum Gallias Hispaniasque

