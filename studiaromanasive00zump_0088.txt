’76 De Gallia Romanorum provincia.

Sic igitur iam C. Caesar utramque Galliam cum Illyrico
obtinebat, sed cum quinquennii, in quod citeriorem provinciam
acceperat (nam Narbonensis cum adimi posset, quotannis in
eius imperio relinquebatur), finis appropinquaret, quidam eius
inimici anno 56 agere coeperunt, ut si dies legis Vatiniae
exisset, ei vel utraque vel alterutra Gallia eriperetur, quorum
impetus Cicerone etiam, qui tunc orationem de provinciis con·
sularibus habuit, adiuvante haud difficile repulsi sunt (Cic.
epist. I, 7). Sed quaeritur tamen, quae medio tempore con-
sulibus provinciae decretae sint, quarum cognitio etiam ad
ipsius Caesaris imperium intelligendum pertinet. Atque anno
58 L. Piso obtinuit Macedoniam, A. Gabinius Syriam, anno
57 P. Lentulus Spinther Ciliciam, Q. Metellus Nepos Hispa-
niam citeriorem, anno 56 neutrum ex consulibus, nec Cn. Len-
tulum Marcellinum nec L. Philippum, ullam provinciam admi-
nistrasse inde discimus, quod Caesar bell. civ. Ι, 6 iis anno
49 ex lege Pompeia provincias decerni debuisse significat.
Cf. Comment. epigraph. Vol. II p. 206, quo loco quae de lege
Pompeia iisque, qui nondum provincias habuissent, in provin-
cias mittendis disputavimus, ex hac de Gallia Cisalpina quae-
stione supplebuntur. Apparebit enim, cum ante legem Vatiniam
ipsa Italia pro provincia fuisset, Ciceronem, qui et propter
suas rationes et propter reipublicae tempora eam, quae decreta
erat, provinciam deposuisset, fuisse mittendum, itemque M. Bi-
bulum, cui in ipso consulatu provincia adempta esset, sed re-
liquorum, qui ante Bibulum in Italia et Gallia Cisalpina cum
imperio versati sunt, quia tunc ea exercitu et iure omni pro-
vinciae ornata erat, nullam omnino fuisse rationem habendam,
quodque olim aetatis atque annorum argumentis demonstratum .
minus fortasse ad persuadendum videbatur esse idoneum, id
iam certissima ratiocinatione confirmabitur. Sed ab ea re, quae
parum huc pertinet, ut discedamus, quod supra diximus, Ita-
liam non amplius fuisse consularem provinciam nec alterum
consulum in ea consistere oportuisse, biennii quod attulimus
ratione prorsus comprobatur, neque minus insequentium anno-
rum historia. Quamquam qui anno 55 a. Chr. consulatum
per vim adepti sunt, Cn. Pompeius et M. Crassus, quas pro-

