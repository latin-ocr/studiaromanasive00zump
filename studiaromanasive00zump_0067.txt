De Gallia Romanorum provincia. 55

quo Q. Marcium Regem constat in Ciliciam esse profectum
(Plut. Luc. 353 Liv. epit, XCVIII; Dio XXXV, 14), colle-
gam eius L. Caecilium Metellum initio magistratus sui obisse
nec successorem accepisse narrat. Dio Cass. XXXV, 4. Nisi
forte tum, quia Hortensius belli minus 'cupidus erat resque
urbanas praeferebat, praetori alicui Italiae cura mandata est.
At anno 67 a. Chr. everti videtur illa, quae a nobis proposita
est lex, ut consulum alter Italiam acciperet. Neque enim
modo M.’ Acilium Glabrionem scimus sortitum esse Asiam
cum Bithynia (Dio XXXV, 14), verum etiam collegam cius
C, Calpurnium Pisonem idem Dio XXXVI, ‘20 refert Narbo-
nensem Galliam accepisse provinciam. Veruntamen singularis
prorsus eius anni fuit ratio. Lata enim eo est lex Gabinia,
qua Cn. Pompeio belli piratici gerendi causa infinita prope
potestas delata est, quac non tantum omnem oram maritimam,
in qua parem potestatem ac provinciarum proconsules haberet,

’ sed etiam ltaliam universam complectebatur, quam in triennium

cum proconsulari potestate accepit. Id et Dio Cass. XXXVI, 20,
quamvis mutilus sit locus, aperte tradit ct necesse fuisse appa-
ret; etenim nisi ea potestate ornaretur, satis magnum ille exer-
citum colligere non potuit3 conscripsisse autem narratur viginti
milia peditum (Plut. Pomp. c. 26). Peribat igitur hac lege
alterius consulis provincia prope tota nec Pompeio ipsi, qui
tunc plurimum Romae valebat, gratum esse poterat, alterum
eumque consulem pari secum in Italia esse potestate. Ideo
C. Pisoni eadem lege Gabinia extra ordinem Narbonensem
Galliam redditam esse coniicio. Quam cum in² ipso consulatu
quamvis in urbe commoraretur, adisset, impedire Cn. Pompeii
in Gallia Narbonensi dilectus coepit (Dio XXXVI, 213 Plut.
Pomp. c. 27), quam ob rem accusatus apud populum excidisset
magistratu, nisi ipso Pompeio deprecante dimissus esset. Ex
qua imperatorum contentione coniecturae nostrae satis validum

¹argumentum repetimus. Cum enim nullus alius proconsul

cum Pompeio de apparando bello dissensisse narretur, ne Pi-
sonem quidem ut dissentiret facturum fuisse existimo, nisi,
quod Italiae quasi supplendae causa acceperat Galliam, eam
ob rem se exemptam a Pompeii dilectu suam iam provinciam

