De legibus municipalibus Hispanicis. 301

credat, qui nusquam prope a scriptoribus populi sanctionem
commemorari videat atque etiam apud iureconsultos‚ quid
senatui placuerit, non, quid populus iusserit, afferri? Itaque
factum est, ut nomen etiam senatus consultorum latius pateret
atque ad ea, quae et a senatu decreta et a populo confirmata
essent, transferretur. Velut lox illa Iunia Vellaea, quam dixi-
mus, solet illa quidem lex appellari (Dig. XXVIII, 2 de lib.
et p. 29), sed vocatur etiam senatusconsultum (Dig. XVI, 1
ad Scons. Vell. 2), unde suspicor, magnam partem etiam reli-
quorum de iure civili senatusconsultorum, quae usque ad
Commodi tempora nota sunt, leges et fuisse et potuisse ita
appellari. Sed persequi hoc argumentum leviaque quae per

‚antiquitatem dispersa sunt vestigia indagare non est huius loci

neque ad eam de qua disputamus legem intelligendam con-
ferunt3 tantum teneamus, veterem legum ferendarum consue-
tudinem, si non vi ac re, certe speeie ac nomine esse conser-
vatam.

At enim duo genera legum excipit Theod. Mommsenius
in iisque, quae in reliquis legibus Tiberio imperante perisset,
veterem consuetudinem retentam esse censet, de civitate mili-
tibus emeritis donanda et municipalium, quibus respublicae
municipiorum et coloniarum constituebantur. Nam quamvis
populi potestas sublata esset, in his tamen generibus iam antiz-
quitus populi partes mandari consuevisse magistratui alicui,
translataque ad imperatorem summa etiam legum ferendarum
potestate, et antiquum morem conservatum et rite legum no-
men usurpatum esse. Qua in sententia illud imprimis improbo,
quod iam dixi, legum aliquod discrimen statui, quod nullum
fuit. Nam non barum modo, verum omnium omnino legum
dandarum (sic enim veteres dicebant) potestatem a senatu
populoque Romano lege mandatam esse video. L. Cornelius
Sulla quot partes reipublicae immutavit ac constituit? Dedit
sane plurimis hominibus civitatem Romanam, deduxit multos
in colonias, sed praeterea vix ullum erat ius, quod non emen-
daret. Atque haec eum ex lege Valeria egisse constat, quae
definite hanc potestatem dabat, ut morte punire, publicare,
colonias deducere, regna adimere liceret, quae singula iure

