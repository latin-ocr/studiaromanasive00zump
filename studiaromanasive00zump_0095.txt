 

De Gallia Romanorum provincia. 83

annum 50 a. Chr. quaerendum est, hoc primum certum erit,
non in ineuntem, sed in exeuntem annum eum incidisse.
Etenim, ut quae de legis Treboniae tempore supra disputavi-
mus hoc loco praetermittam, maxime in eam rem constat Cae-
sarem incubuisse, ut consul designaretur finito proconsulatu,
cuius tempus si primis anni 50 'mensibus exisset, nonne pro-
babile est hoc eum fuisse acturum, ut in annum 49 designa-
retur? Sed hoc nemo veterum tradit, qui in eo prorsus con-
sentiunt, ut eum in annum 48 consulem fieri voluisse narrent. κ
Comitia autem consularia medio fere anno tunc habebantur,
anno quidem 50 postquam paululum dilata sunt, Cal. Sextil.
habita esse ex Caelii epistola apud Cic. epist. VIII, 4 discimus.
Quare in posteriore anni 50 parte Caesaris imperium exisse
intelligimus. Agi autem coeptum est de successore ei mit-
tendo iam anno 51, cum M. Claudius Marcellus cos. edicto
praefatus de summa se republica actarum retulit ad senatum,
ut ei mco-ederetur ante tempus, quoniam bello confecto pax esset
ac dimitti deberet victor mer-citus (Suet Caes. c. 28). Statuerat
de ea re agere M. Marcellus iam initio ipso anni, sed distulit
in Cal. Iunias (Cael. apud Cic. epist. VIII, 1, 3), quo senatu cum
non esset actum , reiecta res est in Idus Sextiles (ibid. ep. 4, 4),
sed cum tunc quoque iudicio C. Marcelli cos. designati inter-
pellata esset, (ibid. 9, 2), tandem tractata est prid. Cal. Octo-*
bres auctoritatesque eae perscriptae, quas Caelius apud
Cic. epist. VIII, 8 refert. In quibus hoc erat, ut Cal. Martiis
anni 50 de successione Galliarum emeritisque Caesaris militibus
in senatu ageretur. Sed has M. Marcelli actiones atque im-
petus narrant omnes factos esse antequam Caesari proconsu—
latus exisset, non modo Suetonius, quem citavimus, verum
etiam Appianus bell. civ. II, 26 et Dio XL, 59. Atque eam
ob causam haec Cn. Pompeius improbabat, haud dubie tamen
significans, si Caesari tempus exisset, successorem in Gallias
esse mittendum. Quam Pompeii sententiam, de qua etiam
Appianus et Dio tradunt, sic exponit Caelius apud Cic. epist.
VIII, 8, 4: Aliquando tamen, saepe re dilata et graviter acta
et plane perspecta Cn. Pompeii voluntate in eam partem, ut eum

, decedere post-Cal. Martias placeret, senatus consultum —— factum

6.

