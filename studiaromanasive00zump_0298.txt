286 De legibus municipalibus Hispanicis.

cum loci atque etiam saepe universae reipublicae societate
coniungerentur, ita tamen videntur diversa fuisse„ ut suam
quaeque pars quasi interiorem quandam rempublicam efficeret,
de quo coloniarum genere diximus 1. l. p. 466 sq. Sed acce-
debat ad haec etiam iuris diversitas. Velut in Tergestinam
coloniam contributae erant Inalpinae quaedam gentes, quae
certe civitate Romana carebant, quibus ab imperatore demum
Antonino Pio datum est, ut aedilitate in colonia gerenda et in
curiam allegerentur et civitatem Romanam assequerentur. Hi
incolae T ergestini non erant3 perpetuo enim ibi commoraban- -
tur eamque originem ac sedem habebant3 prospici igitur iis
debebat lege municipali, qua Tergestinorum respublica con-
stituebatur, et cum carebant prorsus civitate Romana et cum
Latinitate impetrata (hanc enim iis ab Antonino Pio datam
esse puto) in communionem civitatis admissi erant. Quare si
in lege Tergestina sic scriptum inveniremus, si quis qui La-
tinus esset, servum apud IIviros manumisisset, is servus La—
tinus esset, vel similiter de aliis rebus, num recte hinc colli-
geremus, fuisse Antonino imperante colonias, quae Latinitate
uterentur? Nec dispar fuit in Gallia Narbonensi Nemausensium
ratio, in quorum rempublicam viginti quattuor oppida igno-
biliora, post etiam gentes quasdam Inalpinas contributa fuisse
scimus. Ipsi ante Hadrianum Latinitatem, tum civitatem Ro-
manam habebant, quo eodem tempore universae Galliae Nar-
bonensi ius Latii datum esse probabile est: quo facto iam-
Nemausensium pars civitate Romana, pars Latinitate utebatur,
legeque eorum municipali et civibus Romanis et Latinis con-
suli oportebat, unde si quis de ipsorum colonorum civitate
secus statueret, a vero longe aberraret. Atque etiam in ipsa
Hispania Baetica simillimi iuris fuit colonia Romulensis Hi-
spalis, de qua diximus in comment. I p. 310, cuius diu fue-
runt partes duae, una civitate Romana, altera Latii iure prae—
dita, quarum una videtur fuisse respublica, unus decurionum
ordo, uni magistratus. Haec pauca quaedam attulimus exem-
pla ex magna copia, quam olim in commentationibus nostris
loco, qui citatus est, collegimus atque explicavimus. Secundum
quae quis potest dubitare, quin, si quo in municipio Latini

