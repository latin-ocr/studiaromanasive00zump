De dictatoris Caesaris honoribus. 229

sarem Octavianum abdicasse et in eius locum factum esse
alium, quod idem anno 23 a. Chr. reperitur? Nam ut in con-
sulibus suffectis, qui post illum annum fuerunt, nihil addatur,

. haec causa est, quod ii non in annum designabantur, ut abÎ‡

dicatione opus esset, sed ea lege inibant, ut post sex menses
alius succederet, in quibus tempus ipsum, quo quisque inierat,
notari sufficiebat. Atque ut hoc loco addendo peccatum est,
ita paulo post omittendo. Etenim quartam dictaturam postea
ostendemus medio fere anno 45 initam esse: si idem signi-
ficare volebat fastorum auctor, cur post consulatus non addi-
dit eodem anno, ut supra in prima dictatura? Sin annum 44
ab quarta dictatura incipiebat, tamen non minus idem ascribi
oportebat quam ante Caleni Vatiniique et quartum Caesaris
consulatum. Totum igitur hunc locum, qui de Caesaris ho-
noribus est, nec inter sese satis consentire reperimus et ab
reliquorum annorum more aperte discedere. Quem quomodo
talis qualem habemus existere potuisset cum considerarem, mihi
videbar intelligere, hos fastos Capitolinos non esse eos, qui
quot-annis publice scriberentur, sed esse hoc exemplum aedi-
ficii alicuius ornandi causa de amplioribus ac copiosioribus
fast-is factum, in quo dummodo perspicuitati satis consuleretur,
certarum formularum severitas ac constantia non deberet requiri.
Nam perspicuitas, quamvis omnia quae dixi vera sint, tamen
non laeditur: siquidem consulum nomina, ex quibus annorum
numeratio pendebat, versibus ultra reliquos extantibus per-
scribuntur, quae si sequimur, quoniam inter Caesarem cos. IV
et Q. Fabium C. Trebonium cos. eodem anno interpositum est
itaque error prohibetur, et ad iustum annorum numerum, qui
inter alterum et inter quintum Caesaris consulatum fuit, dedu-
cimur et quibus quisque annus consulibus notandus sit, intel-
ligimus. Quo magis eius, qui lineolas annorum distinguen-
dorum causa male interiecit, errorem atque ignorantiam debe-
:bimus admirari.

Sequitur quarta Caesaris dictatura, de qua varie sentire
video viros doctos, ut quidam adeo ab fastorum auctoritate
desciscentes publica monumenta contemnant ac novam ipsi
rationem excogitent. Nam ut reliquos, qui fortasse minus magni

