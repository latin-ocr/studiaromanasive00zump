300 De legibus municipalibus Hispanicis.

esse putabatur, longeque hoc in genere distat imperii Romani
mos ab nostris civitatibus: in illo etiam cum nullus imperator
esset, iustum tamen erat reipublicae caput, apud nos mortuo .
rege antequam alius sufficiatur, nemo est, ad quem omnis
potestas redeat. Imperator igitur cum constitueretur, nihil ⁴
videbatur Romanis aliud fieri ac quod olim in vetere libertate
factum erat, ut certae quaedam reipublicae partes singulis ho-
minibus mandarentur: illud unum diversum erat, quod impe—
ratori quae olim pluribus et in certum tempus data erant, ea
uni omnia et in perpetuum tribuebantur. Quare, cum lex
quae de imperio principum ferebatur, nihil differret a ceteris,
quoniam hanc legem vetere more apud populum rogatam esse
constat, ne reliquarum quidem rationem sublatam esse existi-
mabimus intelligemusque quod Gaius Ι, 5 legem, per quam
imperator imperium acczpit commemorat, eo pertinere, quod
eius aetate veterum legum ratio nondum extincta fuerit.
Idemque Gaius initio institutionum suarum significat ξ. 3 lex
est, quod populus iubet atque constituit; nam praesenti tempore
non esset usus, nisi suo tempore legem rite et ferri et nomi-
nari posse existimasset. Omnino autem a more Romano ve-
hementer vident-ur desciscere, qui legum discrimen aliquod
statuant, quod nullum unquam fuit. Quis enim audivit, aliter
legem esse latam, cum de iure civili, aliter, cum de senatus aut
plebis· aut iudicum potestate constituenda, aliter cum de im-
perio deferendo ageretur? Minus sane, quamdiu libera fuit
respublica, curabantur, quae ad ius civile pertinebant, pro-
pterea quod nullis partium studiis agitabantur, sed forma fe—
rendi de iis eadem prorsus erat, quae in reliquis reipublicae
partibus servabatur. Nova illa est atque ab Romanis alienis-
sima ratio, qua quibus magistratuum potestates describuntur
atque ipsa imperia constituuntur, ab aliis legibus discrepare
putantur, quam non tetigissemus quamque perversa esse vide-
retur commemorassemus, nisi vereremur, ne propter ipsam
novitatem nostrarumque rerum similitudinem iis, qui moris
Romani minus periti essent, commendaretur. Quamquam hercle
non ita disputo, ut quae vis legum in libertate fuerat, eandem ,
sub imperatoribus integram constitisse putem. Quis enim hoc

