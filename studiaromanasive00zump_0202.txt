190 De Gallia Romanorum provincia appendix.

visse concedi, qui dies non procul abesset ab Cal. Mart.
Quae quam ineerta et blandiendi magis quam demonstrandi
causa sint disputata, non opus est dicere. Equidem sub im-
peratoribus (nam libertatis exeuntis aetate haee ad arbitrium
imperatorum facta esse ipse Mommsenius fatetur) voluntario
milite constitisse intelligo legiones, delectus ad necessitates,
quarum nullus certus dies esse potest, adhibitos3 voluntario
autem militi nullus dies ineundae militiae potest praescribi.
Missionis denique concessae tempus extribus exemplis (nam tot
citantur) definiri nequit, nec video, cur omnino certus dies in
ea re servatus sit.

Veruntamen esto: fuerint Cal. Mart. ita apud Romanos
observatae, ut iis militia et iniretur a militibus gregariis et
deponeretur: quid hoc pertinet ad centuriones, praefectos, tri-
bunos, legatos? Neque enim quod cadit in illos, idem oportet
cadere in hos. Velut hodie in nostra civitate moris est, ut

bis per annum statis diebus delectus habeantur, sed nemo ·

propterea centurionum et tribunorum et legatorum stipendia
ab iisdem diebus numerari existimabit. Nec dissimilis est Ro-
manae militiae ordo sub imperatoribus certe, sub quibus cum
exereitus a magistratibus separarentur, prout imperatori pla-
cuisset, praefecti vel sumebantur vel deponebantur. Quare
etiamsi de militibus gregariis, quando milites fieri solerent,
constaret, non sequeretur, ut eodem tempore consules et prae-
tores et postea legati quique alii exercitibus praeerant, impe-
rium inissent. Huius autem rei Mommsenius nullum prorsus
argumentum attulit, sed tamquam nulla dubitatio superesse
posset, quod in militibus praetorianis tempore imperatorum
reperisse sibi visus erat, id ad imperia consulum et procon-
sulum et praetorum transtulit.

At etiam ultra progreditur. Iudicia, inquit p. 21, con-
iuncta sunt cum imperio, quare si imperii certus quidam et
ab vulgari diversus fuit annus, idem valuit in iudiciis. Testi-
monia tamen hac ‘in re prorsus deesse ait, quasi magna ulla
attulerit de imperio. Sed argumenta tamen quaedam esse,
unde iudiciorum ac litium principium a Cal. Martiis duci apud
Romanos consuevisse colligamus. Praetores enim praefuisse

