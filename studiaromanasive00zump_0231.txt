De dictatoris Caesaris honoribus. 219

dissensu manifesto veram interpretationem invenire non facile
esse videatur. Eademque discrepantia ex reliquis, quae Sue-
tonius narrat, efficitur. Nam quod ait tertium consulatum titulo
tenus gessisse Caesarem propterea quod dictatura contentus
esset, haud dubie significat, quamdiu consul fuerit, tamdiu
fuisse etiam dictatorem, id quod in tertium consulatum, qualis
in fastis perscribitur, non cadit. Nam in his cum tertius con-
sulatus Kal. Ian„ dictatura tertia nonnullis mensibus post (nam
hoc infra demonstrabimus) incipiatur, quattuor fere menses
relinquuntur, quibus Caesar si quicquam potestat-is habuit, con-
sulatum tantum gessit, nec dictatura contentus eum contemnere
potuit. Atque etiam apertius Suetonius tertium consulatum
una cum dictatura decretum esse dicit, Cum qua dictatura?
Nulla in fastis reperietur, sed si nummis tertium consulatum
anni 47 fuisse credimus, praeclare quod Dio XLII, 18 narrat,
consulatum in quinquennium et dictaturam alteram una ei anno
48 post pugnam Pharsalicam oblata esse, confirmabitur. Quod
denique Suetonius medio tempore quod inter tertium et inter
quartum consulatum fuerit, ait Caesarem nulla comitia habuisse
praefectosque pro praetoribus constituisse, haud dubie, opinor,
id tempus inter utramque consulatum intercessisse significat,
quo comitia haberi oporteret. Iam si fastis Capitolinis crede-
mus tertium consulatum anno 4ss gestum esse, quoniam nemi-
nem tunc suffectum esse constat, antequam quartus consulatus
coepit, relinquetur in medio initium anni 45, quo comitia ha-
beri non oportebat. Ostendemus etiam locupletissimi testis
auctoritate, ipso anno 46 exeunte, cum comitia anni 45 habenda
essent, nulla comitia esse habita praefectosque constitutos.
Hoc igitur tempus a Suetonio medium inter tertium et quar—
tum consulatum dicitur nec potest dici, nisi tertium non anno
46, ut fasti, sed anno 47, ut nummi, tribuamus·

Quae cum ita sint, apparet, opinor, Suetonii nummorum-
que cum fastis Capitolinis dissensio dubitatioque existere possit,
an in his sculptoris errore acciderit, ut ab illorum ratione disce-
deretur, praesertim cum lineolas illas, quae annis distinguendis
destinatae sunt, parum recte appictas esse planissime intellexe-
rimus. Sed hoc qui statuat, pugnet etiam cum Dione Cassio,

