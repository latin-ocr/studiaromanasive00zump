270 De legibus municipalibus Hispanicis.

nibus Hispanicis, Salpensana et Malacitana, quas ante paucos
annos nescio quo casu repertas primus laudabili cum cura
edidit Ictus Hispanus, Don Manuel Rodriguez de Berlanga,
Malacae 18:33, deinde in Germania repetivit commentarioque
utilissimo instruxit Theod. Mommsenius Lipsiae 1855. Earum
et amplitudo est tanta, ut ex Latinis inscriptionibus una tan-
tum possit cum iis contendere, et ea rerum gravitas, ut locum
a scriptoribus relictum eximie suppleant longeque omnium
titulorum Latinorum utilitatem vincant, et tanta denique cop'ia
atque ubertas, ut multorum studiis in multos annos sufficiant.
Quae cum proprie de iure (luorum municipiorum Hispaniae
Baeticae sint, non solum universam rem municipalem, quae
antea ex disiecta plurimorum titulorum multitudine cum magno
labore colligenda erat, clara duorum monumentorum luce illu-
strant, sed etiam, quoniam omnes imperii partes intima quadam
coniunctione cohaerent, ad summam rempublicam pertinent
multaque nova et de imperatorum consuetudine et de iure
civili et de aerarii administratione et de aliis rebus maximis
tradunt.

Sed in omni hoc genere monumentorum, quae novitatis
specie animos nostros alliciunt, magna quaedam cautio adhi-
benda est. Vetera enim illa quoniam multorum studiis exa-
minata sunt, in artis cuiusdam rationem redacta fere inter se
congruunt, ut vix ullus in iis locus sit, qui quamvis discrepare
videatur, non explicatione quasi mollitus atque in reliquorum
seriem insertus sit, haec nova si quid docere videantur, quod
iis quae adhuc credidimus repugnet, ne novitatis specie capti
minus quaeramus, an utraque conciliari possint, sed temere
nova pro veteribus accipiamus, vehementer providendum est.
Qua in re hanc quasi regulam statuemus, ne quae recens ex-
hiberi videantur prius credamus, quam quae ex longo tempore
ab viris doctis cum multo labore disputata sunt, cum iis com-
pararimus artisque nostrae perpetuitatem servarimus. In ta-
bulis autem illis Hispanicis una maxime res animum nostrum
advertit, quae quod diximus praeclare videretur demonstrare.
Continent enim legum municipalium fragmenta, una municipii
Flavii Salpensani, altera municipii Flavii Malacitani: sic saepius

