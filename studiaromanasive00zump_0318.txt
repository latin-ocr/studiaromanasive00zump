306 De legibus municipalibus Hispanicis.

13 et 37), Narbonensis (IV, 43), Sicilia (IV, 43), tum sub
Claudio et Nerone Asia (XII, 58 et 61), Sardinia (XIII, 30),
Sicilia (XIII, 49), Narbonensis (XII, 23), Cyrenae (XIV, 18),
Bithynia (XIV, 46), sed nulla prorsus est imperatoris pro-
vincia, de cuius rebus in senatu actum et decretum esse au-
diamus. Nam quod Tacitus Annal. I, 78 Tarraconensibus pe-
tentibus, ut sibi templum Augusti extruere liceret, permissum
esse scribit, non addit permissum esse ab senatu neque credo,
quia etiam quae insequuntur de edicto principis sunt. Cum
autem Galliae Comatae civitates anno 48 p. Chr. ius honorum
peterent, res non acta est in senam, sed apud principem. Sic
enim ait Tacitus Annal. XI, 23 studiis diversis apud princi-
pem esse certatum, qui cum varios rumores ea de re sparsos
extinguere vellet, ipse rem ad senatum detulit eiusque consulto
quod ipse decreverat, confirmandum curavit. Singularis igitur
quaedam eius rei erat ratio nec quid fieri vel debuerit <rel
consuerit significat. Quid autem? ln tot provinciis, quae Cae—
sari parebant, num nihil per tot annos accidisse putamus, quod
memoria dignum esset, si ad senatus cognitionem pervenisset?
Nihilne in Syria, maxima provincia, nihil per Gallias, quarum
maior pars Caesaris erat, nihil in citeriore Hispania aut Lu-
sitania factum est? Certe plurima, sed ea omnia sibi sepo—
suerat imperator: nihil eorum ad senatum pertinebat aut pu-
blice agebatur, ut, qui historiam scriberet, quomodo actum
esset, narrare posset. Nam plurima ex eo genere prope quo-
tidie ad imperatorem pervenisse ab eoque decreta esse osten-
dunt Plinii epistolae ad Traianum scriptae, quibus quomodo
ius civitatum observandum, leges earum interpretandae aut
immutandae sint, consulit. Mihi quidem proconsulum a senatu
missorum quodammodo maior quaedam fuisse videtur potestas
quam legatorum Caesaris3 hi de omnibus rebus, de quibus ambi-
gerent, facile imperatorem adibant, multaque, quae Plinius
quaerit, tam parva sunt, ut Traianus ipse prope indignetur se
consuli, senatus, qui et minus frequenter conveniret et cum
convenisset, multa negotia haberet, de tantis minutiis adiri
nullo modo poterat. Quae cum ita sint, in imperatoriis pro-
vinciis, si qua nova lege opus erat, ipse imperator sine senatu

