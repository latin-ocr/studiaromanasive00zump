248 De dictatoris Caesaris honoribus.

ait videri eum praefectum classis Caesarianae fuisse, cuius
sententiae nescio utrum maior causa sit haec, quod Eokhel.
V p. 174 nummos illos extra Romam percussos esse videri
scribit, id quod parum certis argumentis statui intelligo, an
illa, quod praefectus tantum appellatur. Sed si municipalium
praefectorum, qui ex his orti sunt, similitudinem sequi licet,
propriam horum appellationem dicemus fuisse praefectus urbi
iuri dicundo, atque ut in illis quod est iuri «larundo, omittitur,
ita hi non minus praefecti tantum nominari posse videntur. Classi
autem dubito num Caesare dictatore peculiares praefecti, qua·
les postea a IIIviris imponi solebant, praefuerint: nulli certe
alii noti sunt. Tertius autem praefectus certo cognoscit-ur L.
Livineius Regulus, qui in nummis apud Eckhel. V p. 235
appellatur PRAEF- UR, quem censeo esse eundem, qui in
bell. Afric. 89 legioni narratur praefuisse, ac vel ipse vel pater
eius a Cicerone ad Att. ΙΙΙ, 17 (cf. epist. XIII, 59) comme-
moratur. Reliqui qui ab Havercampo in hunc praefectorum
numerum referri solebant, Q. Oppius (Eckhel. V p. 2643
Caved. 1. l. p. 152), L. Norbanus, L. Cestius (Eckhel. V
p. 169) cum tantum PR. nominentur, neque ullam certam tem-
poris significationem in nummis exhibeant, an potius praetores
fueri-nt, vehementer dubitandum esse existimo. Nam et qui
certi sunt ex hoc praefectorum genere, PRAEF solent in
nummis dici, et A. Hirtius, qui item PR„ sed Caesare cos. III
appellatur (Eckhel. V p. ‘1224 et VI p. 7) sine dubio fuit prae-
tor, propterea quod praeter annum 45 nulli, quamdiu Caesar
regnavit, praefecti fuerunt.

Superest, ut de una potestate Caesari decreta dicamus
expositisque iis, quae ad veteres reipublicae honores cumulatos
pertinent, de eo disputemus, quod novum tunc inventum est
auctumque ad reliquos imperatores ita transiit, ut solum prope
imperatoriam potentiam efficere videretur*). Reliqua quae de
aliis honoribus dici possunt, hoc loco praetermittere statuimus,

 

*) Haec quae de imperatorum tribunicia potestate Latine hoc loco dis-
putaveramus‚ Germanice etiam exposuimus in Actis conventus philologorum
Vindobonensis anni 1858 p. 102 sq. Habet tamen utraque disputatio propria
quaedam, quare etsi Germanica illa edita sunt, tamen Latina quoque haec
eo loco, cui scripta erant, prodire voluimus.

