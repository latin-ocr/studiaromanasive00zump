 

De propagatione civitatis Romanae. 341

manae erat retinentior, propagari certe coeptum est, ex quo
Vespasianus quique ei successerunt imperatores ipsam civita-
tem liberalius peregrinis populis impertiendam esse intellexe-
runt. Quo de genere quaedam supra, ubi de iure Baeticarum
civitatum disputavimus, exposita sunt. Sed ultra haec perse-
qui non magis placet quam quo tempore Africae et Graeciae
et Asiae et barbararum nationum civitates ad senatum hono-
resque admissae sint ostendere. Illud quidem perspicimus
exeunte saeculo p. Chr. altero cum M. Aurelius Antoninique
imperarent, exaequatis inter se omnibus civibus Romanis nul-
lum amplius fuisse ius honorum quorundam peculiare 3 nam
iureconsulti, qui illa aetate scripserunt, nihil de eo commemo-
rant Ulpianusque (Dig. I, 9, 11) sine ulla exceptione, quicun-
que senator Romanus in aliqua civitate sit, eum muneribus
municipalibus liberari docet. Effectum igitur tunc est, quod
Dio LII, 19 Maecenatem facit Augusto, cum imperium capes-
seret, suadentem τούς τε γενναιοτάτους καὶ τοὺς ἀρίστους τούς τε
πλουσιωτάτους ἀντειςάγαγε, μὴ μόνον ἐκ τῆς Ἰταλίας, ἀλλὰ καὶ
παρὰ τῶν συμμάχων τῶν τε ὑπηκόων ἐπιλεξάμενος, quod ille non
Augusto praescripsit, sed omnibus imperatoribus propositum
fuisse ait, ut civitate honoribusque cum omnibus communicatis
unum ac firmum imperium efficerent. Ultimi autem omnium
senatoriam dignitatem adepti videntur esse Alexandrini, quibus
Caracallum demum, qui idem civitatem Romanam omnibus
ingenuis impertivit, hoc ius tribuisse Dio LI, 17 scribit.

Sed ipsum honorum ius, quod Claudio imperante Aeduo-
rum principibus datum est, quale fuerit, pluribus consideran-
dum est. Num uno illo continebatur, ut aditum senatus Ro-
mani patefaceret? Videtur sane id indicare Tacitus, cum
senatores illos, qui Gallis adversabantur, sic dicentes facit:
fruerentur sane vocabulo civitatis, insignia patrum, decora ma-
gistratuum ne vulgarent, qui si quid etiam aliud in eo fuisset,
«videntur afferre debuisse. Fuerit igitur hoc tale Claudio im-
peratore, sed an ante eum maius fuerit ac plura comprehen-
derit, magnopere quaeritur. Quare, ut ab Augusto et Claudio
ad inferiorem imperatorum aetatem processimus, ita faciendum
esse putamus, ut ad antiquiora tempora regrediamur, numquid

