Dc Gallia Romanorum provincia. 7

Macedoniam3 addit deinde de Marcii profectione, de Servilio
haec habet: Caepione deinde referente ad sen-atum, quas ex novis
legionibus duas legiones secum in Galliam duceret, decrevere
patres cet., ut eum, quamvis sorte Italiam accepisset, in Gallia
tamen bellum gerere voluisse intelligamus. Ac gessit ; nam
Livius XLIV, 21 C. Licinium, cos, anni 168, iussum esse
scribit Cn. Servilio Galliam obtinenti provinciam litteras mittere,
ut sexcentos equites conscriberet. Eum igitur, cui priore
loco Italiam datam esse ait, deinde Galliae praefuisse vel
Galliam provinciam obtinuisse narrat: quo num quod potest
maius inveniri documentum, quod Galliam cum Italia ita con-
iunctam fuisse demonstret, ut nulla peculiaris Galliae esset
provincia-¹? Atque illi C. Licinio Crasso, anni 168 consuli,
Livius XLIV, 17 scribit Italiam evenisse, cum collega eius.
L. Aemilius Macedoniam acciperet3 at eundem libr. XLV, 12,
nihil usquam de mutatione provinciae addens, in Galliam pro-
fectum esse ibique adversus hostes rem gessisse refert. Cuius
anni similitudo facit, ut quae Livius XLV, 16 de provinciis
anni 167 a. Chr. tradit, paulo supra recte interpretati esse
videamur; consulesque eius anni, quamquam Pisas et Galliam
sorte acceperant ac communiter in Liguribus rem gesserant,
tamen et ante exitum anni ambo ad magistratus subrogandos
in urbem redierunt (Liv. XCV, 44), et antequam in provin-
ciam irent, aliquamdiu Romae commorati erant, ut de nova
provincia tunc subito constituta prorsus cogitari nequeat. Anno
autem '170 a. Chr. quae fuerit provinciarum sortitio, apud Li-
vium non extat, sed hoc tamen videmus, praetoribus reliquas
, datas esse provincias, ex consulibus A. Hostilium in Macedo-
niam impressionem fecisse (Liv. libr. XLIII, 9), A. Atilium
in Liguribus (Liv. ibid.) cum exercitu fuisse, unde illi provin-
ciam Macedoniam‚ huic Italiam obtigisse statuemus. Nam sic
factum erat anno 171, quo Liv. libr. XLII, 31 ait consulibus
· decretas esse Italiam et Macedoniam, praetoribus Siciliam,
Sardiniam, Hispaniam, urbanam et peregrinam iurisdictionem,
denique classem. Qui autem Italiam acceperat C. Cassius
consul (Liv. lib. XLII, 32), non in illa sola versatus est, sed

