132 De Gallia Romanorum provincia.

tantum anni intelligantur, quibus Germanico Romam reverso
Tiberii legatione functus est. Atque ab anno 16 p. Chr„ quo
Germanicum a Tiberio revocatum esse scimus, ad annum 24,
quo Silius accusatus est, ipsi septem anni efficiuntur, unde
duo haec iam aperta sunt, primum, quod supra aliis argu-
mentis demonstratum est, cum Germanicus Gallias regeret,
nullum in iis provinciis fuisse legatum Tiberii, deinde, conti-
nuo postquam Germanicus decessit, Germanias et inferiorem
et superiorem a Tiberio esse institutas. Memorabile autem
est, quantopere Tacitus, quamvis septem annos numerando
duas C. Silii legationes discernat, in rebus eius gestis utram-
que permisceat3 nam triumphalia ornamenta meruerat fideque
legionum continenda Tiberii imperium stabiliverat in legatione
Germanici, Sacrovirum vicerat in legatione Tiberii.

At enim cum tempus, quo Germaniae institutae sint, in-
venerimus, de natura earum provinciarum pauca disputanda
sunt redeundumque ad Fechteri et Mommsenii opiniones, quas
supra commemoravimus. In quibus quid cum universa repw-
blica Romana pugnare videatur, exposuimus, diximus etiam
de Ammiano Marcellino XV, 11, apud quem quae leguntur,
aut pugnare cum historia aut levi transpositione verborum
emendanda esse ostendimus. Sed adversari videtur etiam
Ptolemaei libr. II, 6 auctoritas, qui Galliam (Κελτογαλατίαν
appellat) in quattuor provincias, Aquitaniam, Lugdunensem,
Belgicam, Narbonensem, dividens deinceps uno capite Belgi-
cam cum Germania inferiore et superiore complectitur: qua
illi auctoritate sic utuntur, ut Germanias ullas omnino pro:
vincias fuisse neget Fechterus, Mommsenius ex alio quodam
genere fuisse existimet. Ac solet sane reliquas provincias sin-
gulas singulis capitibus illustrare, velut Raetiam et utramque
Pannoniam et utramque Moesiam3 cur igitur Germanias anne-
ctit Belgicae? Primum, opinor, quod fines Germaniarum sane
exigui erant neque ii, quos geographus propter artem suam
magnopere referendos esse putaret, ut, qui imperium Roma-
num flumine Rheno describeret, facile ad Germanias commu-
niter cum Belgica recensendas adduceretur. Nam quod Gal-
lias quadrifariam dividit, nonne tradit rectissime? Siquidem

