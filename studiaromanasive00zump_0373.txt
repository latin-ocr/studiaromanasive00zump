De propagatione civitatis Romanae. 361

detur; nam si domi nobilis erat (idque inde est probabile,
quod hospitii iure cum Metellorum familia coniunctus fuisse
dicitur a Plutarcho Mar. 8), iam a maioribus acceptam civi-
tatem Romanam habebat3 sin ignobilis, virtute id praemium
meruerat atque etiam ipse ad honores municipales pervenerat.
Magnum enim omnino in exercitu locum tenebat, praefectus
fabrum a Plutarcho 1. l. appellatur, regebat complures centu-
riones, complures tribunos militum, ut omni ratione pro cive
Romano habendus sit. Aliter igitur hunc civem ez Latio in-
telligo ac plerique viri docti, qui Latini iuris Turpilium fuisse
putantes ita interpretantur, ut Latini cives appellantur in aere
Malacitano cap.LIII‚ si vera ibi est lectio nec sculptoris culpa
vocabulum cives male repetitum est. Quare cum is, qui civi-
tatem Romanam iure suffragii et honorum carentem habebat,
in bello ac poena inferior esse dicatur civibus Romanis optimo
iure praeditis (neque enim ulla insigni crudelitate Metellus
usus est, sed invitus hominem condemnarat, legis necessitate
coactus), effici videatur, ut Livia illa lex aut non perlata aut
non conservata sit aut denique alio pertinuerit. Quamquam
postea anno 51 Μ. Marcellus cos. colonum Comensem ex La-
tina colonia, qui apud suos honore gesto civitatem Romanam
adeptus erat, virgis cecidit, quod civem esse negaret. Hanc
poenam nunquam civi Romano infligi ait App. bell. civ. II, 263
Cicero ad Att. V, 11, 2 in cive illegitimam, in Latino tamen
· crudelem fuisse significat. Quae utut esse coniiciemus (ac dubito
num ultra coniecturam progredi liceat), illud certe intellige-
mus, in hoc poenarum genere Latinos civitate Romana utentes,
quamvis civibus optimo iure praeditis cederent, superiores
fuisse reliquis Latinis. Sed haec quidem minora erant in hac
civitate: illud longe maius, quod privata quasi tota parte civi-
tatis Romanae utebantur, qui ex Latinis cives facti erant, i. e.
,connubio et commercio, quo reliquos Latinos caruisse existimo.
Quam rem si uberius persequi vellem, multa essent dicenda,
instituenda etiam de ipso connubio atque imprimis de com-
mercio quaestio, quam quoniam ab hoc commentario, quo civi-
tatis Romanae propagationem illustrare suscepimus, alienam
esse videmus, breviter quid sentiamus, significare sufficiat.

