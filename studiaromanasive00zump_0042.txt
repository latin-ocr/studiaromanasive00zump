30 Dc Gallia Romanorum provincia.

Cisalpinae Galliae et Italiae parum certi fines constituuntur
(nec poterant constitui cum nulli essent), eam ab Appiano dici
putet Galliam, quae intra Italiam quam putant, fuerit, addit
Appianus I c. 67 Cinnam praesidio occupasse Ariminum, ne
ex Gallia auxilio veniret exercitus i. e., opinor, Cn. Pompeii,
quem optimates arcessiverant. Nam si quis tunc Galliam Cisal-
pinam suus rector teneret, nonne is erat nominandus, ut alii
multi, qui per haee tempora imperarunt, nominantur? nonne
narrandum erat, Galliae praesidem a partibus Marianis stetisse?
Efficitur igitur Cn. Pompeium cum Italiam provinciam acce—
pisset, non minus tamen in Gallia Cisalpina imperium habuisse.
Neque omnino quae in republica Romana per bellum sociorum et
per dissensionem civilem, quae insecuta est, accidisse narrantur,
reete possunt intelligi, nisi, id quod antiquitus fuisse docuimus,
idem post Marium servatum esse existimemus, ut Italia usque
ad Alpes pertineret neque ulla citra Alpes esset, quae proprie
diceretur provincia Gallia.

Atque id etiam magis ex civilibus quibusdam Cn. Pom-
peii actionibus perspicitur. Non afferam hoc loco, quod
Cicero p. Balb. c. 22 narrat ab eo rebus Italico bello maximis
gestis P. Caesium, equitem Romanum, Ravennatem civitate
esse donatum. Quamquam enim omnia exempla, quae illo
loco a Cicerone afferuntur, eiusmodi sunt, ut qui quemque
civitate donasse narrantur, ei praeessent provinciae, ex qua
ille qui donaretur esset, nescio tamen an etiam hoc accidere
potuerit, ut homo Ravennas‚ quamvis alius esset provinciae, ab
eo imperatore‚qui Italiam regeret, illo virtutis praemio afficeretur.
Sed certius documentum ex iis, quae de Cn. Pompeii in Gallia
Transpadana actis referuntur, peti potest, quae ut perspiciantur,
paulo copiosius de civitate Italiae data disputandum est. Etenim
cum bellum Marsicum exarsisset, notum est coactos esse Ro-
manos, quod saepe frustra temptatum erat, facere, ut civitatem
sociis darent. Eius rei auctor extitit senatus (App. bell. civ.
l, 49), quare, id quod non saepe accidit, lex lata est ab ipso
consule L. Iulio Caesare extremo magistratus sui tempore.
Neque enim adfuit in ea ferenda alter consul P. Rutilius Lupus,
qui mense Quinetili cecidit (Ovid. F ast. VI, 563), qui si vixisset,

