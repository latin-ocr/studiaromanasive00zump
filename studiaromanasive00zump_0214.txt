202 De dictatoris Caesaris honoribus.

retur? Ipse quidem de bell. civ. Ι, 32 etsi summam orationis
in senatu a se habitae refert, nihil eiusmodi narrat, sed supplet
quodammodo lacunam Dio Cass. XLI, 15 sq.; ait enim Cae-
sari senatum extra urbem datum esse, item populum contionis
causa extra pomoerium convenisse, ut ei, cum Pompeium
Italia exegisset primumque ad urbem venisset, nullam qua
in urbe ipsa versari liceret, potestatem traditam fuisse appa-
reat. Sed eam cum ad urbem tunc versaretur ei decretam esse
ex iis, quae Plut. Caes. 35 narrat, intelligimus3 nam quod
L. Metellum tribunum plebis pro aerario publico interceden-
tem monendo ac minis deterruisse, ne amplius resisteret, dici-
tur, nisi in forum atque urbem intrasset, facere non potuit.
Quare quae tunc instituta esse refert Dio XLI, 17, non omnia
ab aliis, sed quaedam ab ipso Caesare administrata sunt. Ac
leges quidem omnes ab amicis Caesaris latas esse existimo,
ab M. Antonio maxime et Q. Cassio trib. pl„ qui in urbem
reversi saepe cum populo agebant, velut eas, quibus multi
damnati restituebantur, ab Antonio rogatas esse· constat (Cic.
Phil. II, 23). Eodemque tempore de liberis proscriptorum
latum est, ut ad honores curules admitterentur (Dio XLI, 18);
nam reliqui honores, velut quaestura et tribunatus, etiam ante
iis patuerant. Exemplo est C. Vibius Pansa, cos. anni 43, qui
cum proscripti filius esset (Dio XLIV, 17), anno 51 trib. pl.
fuit (Cic. epist. VIII, 8), tum praetermissa aedilitate, quam
propter legem Corneliam gerere non potuerat, comitiis, quae
dictator Caesar anno 49 habuit, praeturam anni 48 obtinuit
(Borghes. in Diurn. Arcad. 1822, 3 p. 317). Nam sic cum
Dionis auctoritate conciliandus est Plutarchus Caes. 37, qui in
dictatura Caesarem proscriptorum liberos ad honores evexisse
scribit (τῶν ἐπὶΣύλλα δυστυχησάντων τοὺς παῖδας ἐπιτίμους &nosnos-Q:
nimirum Antonius ut eorum rationem haberi liceret tulit, Cae-
sar in dictatura comitiis praesidens ex lege rationem habuit.
Similemque fortunam habuit C. Carrinas (Dio LI, 21), qui
cum eodem quo C. Vibius anno consulatum gesserit, praetu-
ram quoque vicino tempore videtur gessisse. Haec igitur ac
talia ab amicis Caesaris tunc acta esse arbitror, ipse nihil,
opinor, praeter rem militarem tetigit. Sed qua potestate? quo

