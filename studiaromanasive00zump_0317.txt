De legibus municipalibus Hispanicis. 305

pere potuerit, sed ut et firmius esset, quod dedisset, et ipse
minus ambitiosus esse videretur. Neque deinceps imperatores
quo iure in legibus municipiorum ferendis usi sint, liquet3
scriptores enim qua quidque ratione actum sit parum accurate
referunt. Velut Nero cum Alpium maritimarum nationes in
ius Latii traduceret (Tac. Ann. XV, 32), num senatus con-
sultum interposuit, quo quod ipse concessisset, quasi confir-
maretur? Vel Otho cum Lingonibus universis civitatem daret
multaque multis et oppidis et provinciis concederet (⁷12acit.
Hist. Ι, 78), utrum senatus auctoritate usus est an ipse consti-
tuit? Decerni hoc nequit. Quamquam equidem hoc in genere
illud imprimis servatum esse censeo, quod in omnibus rebus
valebat plurimum necdum satis a viris doctis, qui de impera-
torum aetate scribunt, animadvertitur, quod universum impe-
rium Romanum in duas partes erat divisum, quarum una
imperatoris quasi propria erat, altera vetere more a senatu re-
gebatur. Illam, quae bellicosas barbarisque finitimas provincias
complectebatur, eodem fere obtinebat imperator iure, quo in
libera republica qui gestis honoribus provincias sortiebantur,
tenuerant, nisi quod imperator perpetuum habebat imperium.
Iam si veteribus imperatoribus saepe ab senatu populoque
Romano mandatum est, imprimis in iis quas primi subigerent
provinciis, ut leges municipiis darent, an his, qui domini Ro-
manorum essent, imperatoribus omnem municipiorum consti-
tuendorum potestatem ita concessam esse putabimus, ut nullo
amplius senatus consulto, nulla¹ lege opus esset? Itaque non
mirum videtur esse, quod in Taciti annalibus observatur. Qui
cum diligentissima cura praecipue in Tiberii principatu enar-
rando actiones senatus persequatur (nimirum haec, quia acta
senatus cognosci poterant, quid imperator statuisset vel man-
dasset, latebat neque ad eorum qui historiam scriberent oculos
admittebatur, maxima erat narrandi materies), cum igitur
quicquid maius in senatu actum est, diligenter Tacitus narrare
soleat, nulla prope est provincia senatoria, quae non comme-
moretur, velut sub Tiberio Achaia et Macedonia (Ann. I, 763
IV, 13 et 43), Asia (II, 473 ΙΙΙ, 58 et 66; IV, 13 et 15 et 36

et 55), Africa (111, 35 et 57), Cyrenae (III, 70), Baetica (IV,
20

