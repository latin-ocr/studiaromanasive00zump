De Gallia Romanorum provincia appendix. 179

intercalandi factam esse ab Curione, nec pugnare cum Cicero—
nis testimoniis, quae afferuntur, item p. 65, ubi in quibus rebus
ab Appiano et Dione dissentiat, negat operae pretium esse
afferri ‚ similique ratione utitur p. 98 et p. 108 et p. 118 et
saepe. Nec Graeci modo contemnuntur, sed etiam Latini, ve-
luti p. 79, ubi subtilissima disputatio instituitur de morbo
Cn. Pompeii, quando coeperit aegrotare, quando convaluerit,
reprehenditurque Velleius, qui biennio ante -bellum civile
Pompeium narret gravissima valetudine temptatum esse. Quasi
vero morbus ille non eiusmodi esse potuerit, ut multo et ante
ipsum discrimen et post langueret nec certi omnino dies et
temptatae et restitutae valetudinis possint indicari. Sed quod
iure mirere, etiam Caesar vituperatur p. 115, non quod cau-
sam suam excuset eamque iustiorem videri cupiat, sed quod
bell. civ. I, 2 et 3 eodem die, quo tribuni in senatu inter-
cesserant, relatum esse de intercessione scribit, qua in re,
quantum equidem reperi0‚ nec cum consuetudine neo cum ullo
alio scriptore pugnat.

Quae cum ita essent, totum Hofmanni commentarium non
putabamus esse perlustrandum3 nihil enim magnopere quod
ad Caesaris et Pompeii ius explicandum pertineret, efficeretur.
Sed duas res addo, parvas illas quidem et mentione fortasse
minus dignas, sed quas nostrae defensionis causa commemo-
randas esse existimavimus. Quaeritur enim postquam anno
52 lex Pompeia lata est, ut praetores consulesque quinquennio
post exactum magistratum provincias sortirentur, qua ratione
interim provinciae mandatae sint. De ea quaestione breviter
nos, sed abunde tamen diximus in comment. epigraph. Vol. ΙΙ
p. 204 sq„ disputat etiam Hofmannus p. 143, corrigens, ut
opinatur, nostra et quae in iis falsa essent, refutans. Etenim
qui omnino ad sortiendas provincias admittebantur eo tempore,
quo ipsa lex Pompeia valere nondum poterat? Omnes ait Hof-
ι mannus ‚ qui ante quinquennium vel ultra gessissent magi-
stratum. Nam in senatus auctoritate apud Ciceronem epist.
VIII, 8, 8, quae auotoritas de provinciis anno post legem Pom-
peiam mandandis scripta est, haec sunt: si ex eo numero, quos
ez· S, G. in provincias ire oporteret, ad numerum non essent,

12*

