78 De Gallia Romanorum provincia.

Hispaniae citerioris decessisse, non ex vulnere, sed fato: certe
hominem, qui multum antea in republica et egisset et valuisset,
postea non amplius commemorari video. Neque enim obstat,
quod Asconius in Scaur. p. ‘28 ed. Orell. eum in novem con-
sularibus nominat, qui M. Scaurum repetundarum anno 54 ex
Sardinia reum laudatione adiuverint3 nam Asconius ipse
magnam eorum partem per tabellas laudasse narrat nomina-
timque Cn. Pompeium, qui proconsule esset, in urbem non
venisse ait. Ex reliquis autem unum L. Pisonem fortasse
nondum tunc ex provincia redisse existimo, reliqui, L. Volca-
tius, Μ. Perpenna, L. Philippus, M. Cicero, Q. Hortensius,
P. Servilius senes erant neque ullo munere publico fungeban-
tur, ut eos ad amici periculum sublevandum accurrisse pro-
babile sit, neque magna illa pars, quae per tabellas laudarit,
intelligi possit, nisi Ω. Nepotis putemus quamvis mortui lau—
dationem aliquam in iudicio esse adhibitam. Nisi autem Ne-
potem decessisse statuamus, quomodo Cn. Pompeius tantam ei
iniuriam infligere potuerit non intelligimus, ut provinciam ei
contra consuetudinem eriperet. Gesserat ille bellum sane grave
ac periculosum cum Vaccaeis, de quo narrat Dio XLIX, 54,
quod cum morte eius affectum relinqueretur, occasionem prae-
buit C. Trebonio atque honestum praetextum, ut legem de
consulum provinciis ferret. De ea lege breviter nec satis
accurate tradit Livius epit. CV, cuius verba vulgo sunt haec:
M. Cato cnm legem impediret, qua provinciae consulibus in
quinquennium ‚ Pompeio Hispaniae, (frasso Syria et Parthicum
bellum ‚ Caesari Gallia et Germania dabantur, a C. Trebonio
trib. plebis, legis auctore, in vincula ductus est. In quibus pri-
mum hoc minus rectum est, quod una eademque lege com-
muniter et Pompeio Crassoque datum et Caesari prorogatum
esse imperium scribit. Nam Dio XXXIX, 33 duas leges,
quarum prior ad consules, altera ad Caesarem pertinuerit,
discernit cum eoque Plutarchus Cat. c. 43, ubi copiosiore nar-
ratione utitur quam Pomp. c. 52, Crass. c. 15, consentit. Deinde
de iis quae lII viris data sint discrepant auctores. Nam
Pompeio Livius, ut diximus, solas Hispanias duas tribuit, at
'Appianus bell. civ. H, 18 et Plutarchus Cat. 43 et Pomp. 52

