De Gallia Romanorum provincia. 29

quod L. Caesar prorogatum habuit imperium (App. bell. civ.
I, 48), consules erant Cn. Pompeius Strabo et L. Porcius
Cato, ex quibus cum hic Marsos oppugnans cecidisset (Liv.
epit. LXV; App. bell. civ. I, 503 Oros. V, 18) atque etiam
L. Caesar mortem obisset, unus relictus est ille. Ei provin-
ciam Italiam evenisse et ex triumpho, quem extremo mense
Decembri de Asculanis Picentibus egit (fast. triumph), constat
et ex iis, quae App. bell. civ. I, 63 tradit, intelligimus. Nam
cum Cn. Pompeius quia strenuam in bello Marsico operam
praestiterat, etiam anno 88 prorogatum haberet imperium (quod
enim Val. Max. IX, 7, 2 eum invita civitate imperasse ait, ad
universam hominis invidiam, non eo, quod non rito ei imperium
prorogatum esset, refero) senatus, qui magnam iam partem
belli consedisse videret, consulibus eius anni L. Cornelio Sullae
et Q. Pompeio Rufo bellum Mithridaticum et Italiam decrevit,
ac cum illud Sullae obtigisset, Q. Pompeius exercitum, qui
sub Cn. Pompeio erat, accipere iussus est. Praetereo, quibus
artibus Cn. Pompeius decepto Quinto et exercitum et provin-
ciam retinuerit3 illud certe apparet, eum non aliam provinciam
habuisse quam Italiam. Quid igitur? Num eum in illa quae
vulgo existimatur Italia sola versatum esse, in Gallia Cisalpina
nihil pro imperio gessisse putamus? Non videtur nec in bello
ipso administrando nec in reliquis rebus. Atque in Marsico
quidem bello nihil invenio, quod per Galliam Cisalpinam ges-
sisse dicatur (neque enim ea reliquorum Italicorum causae sese
adiunxit), sed in civili dissensione, quae paulo post erupit,
nomen eius ita commemoratur, ut Galliam quin una cum Italia
rexerit dubitari nequeat. Nam anno 87 profecto ad bellum
Mithridaticum L. Sulla cum L. Cinna et Mariana factio Romam
obsiderent, Cn. Octavius etL. Merula cos.‚ quo melius urbem
tuerentur, auxilia cum aliunde tum ex Gallia propinqua arces-
siverunt ac Cn. Pompeium, qui ad mare superum cum exercitu
erat, ut subsidio veniret, rogaverunt (App. bell. civ. I, 66:
ἐπὶ δὲ στρατιὰν ἔς τε τὰς ἑτέρας πόλεις τὰς ἔτι σφῶν κατηκόους
καὶ ἐς τὴν ἀγχοῦ Γαλατίαν περιέπεμπον· Γναῖόν τε Πομπήϊον,
ἀνθύπατον ὄντα, καὶ στρατευμάτων περὶ τὸ Ἰόνιον ἡγούμενον, ἐκάλουν
κατὰ σπουδὴν ἐπικουρεῖν τῇΔ πατρίδι). Ac ne quis forte, quia

