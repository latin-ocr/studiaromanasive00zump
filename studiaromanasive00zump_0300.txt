288 De legibus municipalibus Hispanicis.

donatum est agro, qui inter Carthaginem et Hipponem erat
(App. Punic. c. 135): in quo qui habitabant, non existimo ab
Caesare Augusto, cum civitatem Romanam Uticensibus daret
(Dio Cass. XLIX, 16), item factos esse cives Romanos. Nam
etiamsi de dictatore Caesare bellum cum Iuba gerente bene me·-
ruisset, non tantum recentibus Uticensium beneficiis, sed etiam
veteri in populum Romanam fidei civitatis praemium datum
est: movebat etiam Augustum, ut civitatem Romanam ipsis
Uticensibus tribueret, quod hi iam antea liberi fuerant (Rudorf.
de leg. agr. Thoria in Annal. Iurisprud. hist. X, 1 p. 101);
quibus qui attributi sunt, quia Romanorum arma non adiuve-
rant, nullo praecipuo iure utebantur. Quae cum ita fuisse
videantur, Utica non modo civium Romanorum appellatur a
Plinio nat. hist. V, 3, 24, sed etiam munz‘czpz'u‘m a Gellio
XVI, 13, antequam quidem ab Hadriano coloniae ius impe-
travit (Comment. 1 p. 421). Nonne igitur duplex hominum
genus in municipio erat? quorum uni civitate Romana uteban-
tur, alteri ea carebant, quos paulatim cum populis vicinis La-
tinitate donatos esse arbitror. Sed constitit haec in eodem
municipio iuris diversitas etiam postea. Nam Uticenses, post-
quam ab Hadriano, ut dixi, coloniae dignitatem acceperunt,
ab Septimio Severo ius Italicum consecuti sunt (Comment. 1.l.
p. 490), in quo maxima omnium rerum immunitas inerat, quam
quis putabit non veteribus tantum incolis, qui deinceps liber-
tatem, civitatem Romanam, coloniae nomen acceperant, verum
etiam illis agri Uticensis aratoribus, qui poenae causa attributi
erant, esse concessam? Mansit igitur quoddam hominum di-
scrimen Uticae etiam postquam ab Caracallo omnibus ingenuis
civitas ipsa Romana data est, similiterque alias iuris Italici
colonias institutas fuisse novimus. Similis autem in ipsa Hi-
spania Tarraconensi Sagunti erat condicio, quod et civitate
Romana usum esse constat (Plin. nat. hist. III, 20) et saepe
appellari municipium. In eius enim potestate ab bello Punico
secundo eae Turdetanorum erant gentes, a quibus Hannibalis bel-
lum ortum erat, legatosque Saguntinorum senatui Romano gratias
egisse narrat Liv. XXVIII, 29, quod ex hostium olim suorum
agro vectigal caperent. Iam nescimus nos quidem, quis ille

