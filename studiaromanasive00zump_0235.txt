av-v-a—J. ’-ΗΓ ,

De dictatoris Caesaris honoribus. 223

ferre videtur. Quamquam sive retinuit sive deposuit consu-
latum Caesar, titulo tenus certe gessit, postquam dictaturam
accepit, in qua magistrum equitum ei fuisse commemoravimus
M. Aemilium Lepidum. Sed hic num futurus erat in totidem
annos, in quot Caesari ipsi dictatura data erat? Nihil de hac
re traditur nec quicquam omnino in lege fuisse suspicor. Nam
quod antiqui moris erat, ne magister equitum plus quam sex
mensium esset, id iam anno 48 a M. Antonio, qui annuum
magisterium exerceret, contemptum esse supra diximus, M.
autem Lepidum et per annum 40· proximique initio magistrum
fuisse videmus et cum dictaturam quartam Caesar susciperet,
refectum C. Octavio repulso nec prius iussum abire, quam
magna opulentaque provincia ornatus nullam dignitatis demi-
nutionem videretur esse passurus. Hanc tantam Caesaris mu-
nificentiam non in hominis, qui mediocri ingenio esset, utilitate,
sed in eo, quod Caesar quem honorem nullo tempore praefi-
nito dedisset, temere adimere nollet, sitam fuisse coniicio.
Cum autem annus 46 exiret, Caesar in Hispaniam pro-
fectus est, mense Intercalari priore (Cic. epist. VI, 14) ὕπατος
ἀποδειχθεὶς τὸ τέταρτον, ut Plutarchus Caes. 56 ait. Idemque
necesse est dicere auctorem bell. Hispan. c. 2, qui vulgo iu-
betur narrare, Caesarem in Hispaniam abisse dictatorem III,
designatum IV, quod falsum esse ipsa dictaturae ratio facile
docet, quam plerique virorum doctorum parum recte eiusmodi
fuisse statuunt, ut quotannis repeteretur. Etenim veteribus
legibus hoc tantum sancitum erat, ne ultra sex menses dicta-
torum potestas extenderetur, in legibus, quae de Caesaris honore
erant, nihil fuisse invenimus, nisi ut altera dictatura esset annua,
tertia decem annorum, ultima, de qua postea disputabimus,
perpetua: quid igitur est, quod dictaturae nomen quotannis
repetitum esse existimemus? Atque id in dictatura non con-
suevisse fieri certissimo exemplo scimus. Nam L. Sulla cum

-anno 82 rempublicam in potestatem suam redegisset, per L.

Valerium interregem dictator perpet-uus constitutus est ean-
demque potestatem ac Caesar obtinuit. Num igitur eam ita
habuit, ut anno 81 iterum, anno 80 tertium, anno 79 quartum
dictator diceretur? Nemo hoc unquam aut existimavit aut

