De Gallia Romanorum provincia appendiX. 189

dicante A. Iulio Pisone leg. Aug. pr. pr. a centurionibus et
veteranis leg. III Aug„ qui militare coeperunt Glabrione et Ho-
mullo et Praesente et Rufino cos. i. e. ann. 152 et 153, tertia
ipsi A. Iulio Pisoni ab iisdem centurionibus et veteranis leg.
ΙΙΙ Aug„ qm· militare coeperunt iisdem annis (Leon. Renier.
l. l. n. 45 et 46). Hae inscriptiones Mommsenius dubitandum
esse negavit quin eam ob causam positae sint, quod veterani
facti sint, qui posuerunt: cur centuriones, qui in duobus titulis
cum veteranis coniunguntur, posuerint, non addit. Sed etiam
de veteranis magnopere dubitari posse video. Nam alteram
= ex inscriptionibus, quae citatae sunt, positam esse constat anno
176 p. Chr„ ut viginti tres anni praeterierint, postquam vete-
rani illi militare coeperunt, veterani autem, ni fallor, post
viginti annorum stipendia fieri solebant, ut tot stipendia eme-
riti, quamvis non acciperent honestam missionem, tamen vaca-
tione munerum castrensium et veteranorum honore statim do-
narentur: sic tradi certe a viris doctis videmus, neque enim
ipsi quaesivimus. Quod si ita est, num veteranos triennium
post expleta stipendia expectasse putamus, antequam pro vete-
ranorum honore imperatori legatoque titulum illum ponerent?
Sed cur duorum annorum milites coniunctim legato suo nescio
quid posuerunt? Nescio quid commune habuerint, sed de
anno militari nec esse demonstratum nec posse omnino demon-
strari intelligO.

Atque elevat ipse Mommsenius opinionem suam miro
modo. Etenim si erat ullus ille, quem coniicit, annus mili-
taris, videtur in eo fuisse positus, ut Cal. Martiis et iniretur
et deponeretur militia3 quid enim valeret aliud? At Momm-
senius varie disputat, primum certe non necesse fuisse, Cal.
Martiis milites et deligerentur et dimitterentur: nam delectus
diem ex arbitrio imperatoris pependisse atque in tabulis mili-
tum nullum diem non nominari, missionem item datam non
post certa stipendia, sed quando placeret imperatori, deinde
tamen, si universus rei ordo spectaretur, videri fere Cal. Mart.
et deligi et dimitti consuevisse3 nam et primis reipublicae
Romanae temporibus incipiente vere convocatum esse exercitum
ἡ et sub imperatoribus missiones ineunte mense Ianuario consue-

