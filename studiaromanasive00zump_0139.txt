De Gallia Romanorum provincia. 127

populos paruisse significat. Tacitus, cum ait. censum Galliarum
ab eo esse actum. Itemque habet c. 33 interea, Germanico
per Gallias, ut diximus, census acmfflentc' excessisse Augustum
affertur et c. 34 Sequanos proximos et Belgarum civitates in
verba eius (Tiberii) adigz‘t,· c. 39 Germanicus apud aram Ubios
rum esse narratur et c. 41 ad Treviros mittere uxorem atque
liberos et c. 43 Belgae dicuntur auxilium adversus Germanos
obtulisse, tum c. 44 veteranos in Raetiam mittit, 6. 45 ad
locum cui Vetera nomen est, proficiscitur, multaque alia refe-
runtur, uude Belgicam Galliam, quae ex Augusti divisione
erat, Germanico paruisse colligamus. Cf. etiam Suet. Calig.
c. 8. Quae tamen sola si in eius imperio fuisset, vix Tacitus
Gallias dixisset, unde necessario etiam Lugdunensi Galliae
eum imperasse intelligemus. Atque idem alio quodam modo
potest coniici. Tacitus enim eum narrat, postquam de Augusti
morte comperit, Sequanos proximos et Belgarum civitates in
verba Tiberii adegisse. Ubi igitur erat Germanicus, cum
nuntius de morte Augusti afferretur? Non fuisse apud inferio-
rem exercitum Tacitus paulo post ostendit, audita eum sedi-
tione eo profectum esse referens3 nec magis erat apud supe-
riorem, quem deinde compressa interim inferioris seditione
adiit (c. 37). Quis igitur ille locus erat Sequanis propinquus,
quo Germanicus, dum census Galliarum agit, versabatur?
Lugdunensis, opinor, colonia, in qua etiam Augustum, cum
Gallias componeret, saepe versari consuevisse supra ostendi-
mus. Lugdunensem igitur Galliam non minus Germanicus
tenebat quam Belgicam, sed, ut existimo, etiam Aquitaniam,
quae nisi Galliarum nomine comprehenderetur, addere aliquid
debuisse videtur Tacitus. Quare totas Gallias Germanici im-
perio‘ paruisse censeo. Nam quod Tacitus I, 71 ad supplenda
exereitus damna certasse ait Gallias, Hispanias, Italiam, quod
cuique promptum esset, arma, equos, aurum offerentes, non
puto pro argumento esse posse, ut in illis quoque provinciis
aliquid ei imperii fuisse arbitremur, quarum provinciarum
quod studiis laudatis dona non aceepit, ea ipsa de causa vi-
detur fecisse, ne fines imperii sui egredi existimaretur. Etenim
Galliarum quidem, in quibus legitimam potestatem habebat,

