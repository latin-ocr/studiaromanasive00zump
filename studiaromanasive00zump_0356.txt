344 De propagatione civitatis Romanae.

Iam ante legem Iuliam, si ab municipiis et coloniis vore
Romanis interim discedamus, duo hominum vel civitatum ge-
nera in Italia erant, unum earum, quae Latinitate utebantur
nomenque Latinum efficiebant, alterum earum, quae aliis foe-
deribus cum imperio Romano coniunctae communi sociorum
nomine comprehendebantur. Utrorumque igitur ius quale erat?
Non dicemus de connubio et commercio, quod utrum Latinis
fuerit necne, magnopere viri docti dissentiunt, sed publicum
tantum ius tractabimus, quo ut contineamur ius honorum, a
quo disputatio nostra profecta est, suadet. Ac de Latinis qui-
dem unam rem, quae ad eorum ius pertineat, exposuimus
supra p. 291 in commentario de tabulis Hispanicis, ubi hoc
iis datum esse docuimus, ut, si Romam urbem incolerent, in
una iis tribu ante suffragia ab eo qui comitiis praeesset, sorte
ducta suffragium ferre liceret. Carebant igitur non prorsus
suffragii iure Latini, sed ita habebant, ut voluntas eorum
cognosceretur, in republica nihil valerent3 quare usus dicendi
hic est, ut communiter Latini carere suffragio dicantur nec
quisquam unquam veterum auctorum hoc quod unam tribum
habebant, ita interpretatus est, ut iis ius suffragii tribueret.
Quamquam quam prope civitatem fuerint apparet nec mirum
videri debet hoc, quod Livius XLI, 8 narrat. Etenim anno
177 a. Chr. Latinorum querelas apud senatum Romanum com-
memorans legem fuisse ait, ut, qui Latini stirpem ex se domi
relinquerent, iis civitatem Romanam consequi liceret. Nimirum
ex coloniis Latinis (nam eae fere solae tunc ex nomine Latino
nondum in civitatem Romanam transierant) plurimi Romam
migrabant et quoniam lex dabat, ut si filium ad sortem colen-
dam oneraque coloniae ferenda domi reliquissent, cum varia
fraude et populi Romani, cui cives, quos legibus esse non
liceret, obtruderent, et coloniarum, quibus colonos subtraherent,
efficiebant, ut in urbe censi tribum acciperent itaque in civi-
tatem Romanam ipsam irreperent.

In quo primum minuendus est error, qui nuper induci
coeptus est, non Latinorum illud ius proprium fuisse, sed
omnium sociorum Italicorum commune. Quod quis potest cre-
dere? Maximum enim hoc, opinor, ius erat Latinorum, quo

