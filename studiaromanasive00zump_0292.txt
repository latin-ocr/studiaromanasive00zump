280 De legibus municipalibus Hispanieis.

vetantur. Earum prima est libertini generis ; nam et vetus
lex fuerat et denuo anno 24 p. Chr. lege Visellia diligentius
cautum erat, ne qui libertinus esset, honores municipales con-
sequeretur (Comment. Ι p. 122). Quod autem genus ingenuo-
rum hominum admitteretur i. e. num municipes soli an etiam
qui aliorum oppidorum cives essent, qui ex quaque parte mu-
nicipii, denique utrum cives Romani an etiam Latinae condi-
cionis homines, haec omnia in superiore aliquo capite per-
scripta erant, quod periit. Altera causa erat aetatis, si quis
minor annorum viginti quinque esset, de qua diximus in com·
ment. I p. 120, tertia, ne IIvir fieret, qui proximo quinquennio
eum honorem gessisset, quae cum item vetus lex fuisset, saepe
multisque in urbibus neglecta est (Comment. Ι p. 68 et 136),
sed hac in tabula accurate cavetur. Ad quartam denique
causam pertinent, quae extremo loco sunt: quive in earum qua
causa erit, propter quam si C. R. esset, in numero decurionum
conscriptorumve eum esse non liceret. Haec merito referuntur
ad legem Iuliam municipalem, quae appellatur, vel potius ad
edictum illud, quod dictator Caesar cum praefectus morum
esset, de civitatum Italicarum curiis edixit (Comment. I p. 82),
quod extat in tabulis Heracleensibus. Eo cavetur, ne qui iu-
dicio infami condemnatus sit quive eum quaestum, ex quo aut
infamia contrahatur aut in odia hominum incurratur, exerceat,
in curiis eorum oppidorum sit, quae civitatem Romanam ha-
beant. Nam cum in reliquis edicti capitibus Italiae nomen
apponatur, unde quod praecipitur, ad hanc solam pertinere
discamus, in hoc, quo de decurionibus agitur, municipia, co-
loniae, praefecturae, fora, conciliabula C. R. nulla Italiae men-
tione adiecta appellantur. Quod si quis casu factum esse pu·
tabit, nihil erit quod amplius disputetur3 nos quidem cum in
eo consilium quoddam legis cognoscamus, sic statuimus, omni-
bus omnino civium rebus publicis, quae et in Italia et in pro-
vinciis essent, illud de decurionibus esse praescriptum. Ser-
vatumque est quod Caesar edixerat, ab imperatoribus, qui si
qua condebant civium oppida, ea hoc legis Iuliae capite tene-
bantur, sin Latina erant, idem tamen in legem municipalem
recipi par erat. Quare si Malaca solos cives Romanos habu-

