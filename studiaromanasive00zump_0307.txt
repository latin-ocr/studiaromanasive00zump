De legibus municipalibus Hispanicis. 295

Mihi quidem cum haec considero discordiarumque civilium,
quae ex legum fere aliqua quasi lacuna, in qua interpretanda
utrique verum videre sibi videantur, existunt, occasiones re-
cordor, sic potissimum videri solet, in lege fuisse de Latinis
in una tribu, quae sorte ducta esset, ad suffragium admitten—
dis: hinc nec si qui undique Latini comitiorum tempore Ro-
mam commigrabant, legem violabant, et eonsules, qui externos
homines urbe expellerent, conservata lege publicae securitati
prospiciebant. Quamquam hoc quidem incertum est atque in
sua cuiusque opinione relinquitur3 illud autem iam statuendum
erit, Latinis incolis eam, quam diximus, suffragii Romanis
comitiis ferendi potestatem fuisse. At enim saepe Latini ex
urbe in sua oppida repulsi sunt, non tantum, cum comitia, quae
turbari nollent, instarent. Nimirum duas res sequebantur
Romani inter se connexas, quae non antiquis modo temporibus
acciderunt, sed hodie etiam non minus principum ingenia
exercent quam olim senatus Romani. Primum enim deseri
nolebant oppida Latinorum, quae cum alia onera ferrent, tum
ad bella certum militum numerum praebebant. Deinde con-
fluentibus tot undique hominibus nimis crescere putabant urbis
Romae magnitudinem eamque copia inopum atque inutilium
civium onerari. Hae causae edictorum legumque, quibus
Latini remissi sunt, extiterunt, nominanturque haud obscure,
velut a Livio XXXIX, 3. Cf. etiam XLI, 8 et XLII, 10.
Atque ipsam etiam illam legem Liciniam et Muciam, quae
maxima belli Marsici causa facta est, hanc praecipue vim ha-
buisse, ut, unde quisque oriundus esset, eo redire cogeretur,
colligi licet ex iis quae Cic. Brut. c. 16 habet.

Sed veremur hercle, ne iam excedere huius disputationis
fines videamur, qui, cum de municipii Malacitani iure dicere
statuerimus, ad quaestionem longe maximam de civitate et
Latinitate devenerimus: in qua si recte versari multiplicesque
qui omnia prope nunc obtinent errores minuere velimus, et
alte repetendum et multa omnino quaerenda, explicanda, emen-
danda sint. Nec tamen animum nostrum inducere potuimus,
ut non et quantam utilitatem haec Malacitana inscriptio, si
recte explicaretur, ad universam rempublicam Romanam intel·

