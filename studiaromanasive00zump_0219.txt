 

De dictatoris Caesaris honoribus. 207

mensem Sextilem deducimur, nec hercle multum aberrabimus,
si ipsis Idibus Sextilibus et Caesarem lege lata dictatorem
dictum esse ct septem menses accuratissima computatione effici
statuemus: a quo tempore per quinque menses usque ad De-
cembrem si Caesar insignia dictaturae sumere noluit atque in
itinere faciendo, seditione militum componenda, tot rebus per
provincias administrandis summa potestate caruit (neque de
hac re quicquam dubium potest superesse), apparet, opinor,
proconsulare imperium, quo extra urbem uteretur, ei antequam
in Hispaniam proficisceretur, quantopere sit amplificatum. ·
Sed etiam de ipsa dictatura pauca dicenda sunt. Quam
cum concupisceret Caesar, difficile esse videbat factu, ut eam
adipisceretur, siquidem propter auspicia antiquus mos erat, ut
consul dictatorem diceret: consules autem cum Pompeio ex
Italia abierant. Itaque etsi eam, quam Sulla habuerat, dicta-
turam rite obtineri posse desperabat, ambigebat tamen maxime
propter comitiorum consularium proximi anni rationem, quibus
ipse creari cupiebat (Cic. ad Att. IX, 9), 3). Cui rei M. Le-
pidus praetor, tum urbi praefectus, subvenit, lege lata, ut ab
eo, qui urbi praeesset, quamcunque potestatem haberet, dicta-
torem dici liceret.. Haec quin ita acta sint ac primum senatus
consultum, tum populi scitum, denique ipsius Lepidi electio
intercesserit, ex Caesaris verbis, quae paulo supra citavimus,
perspicuum est. Ac conveniunt fere scriptores. Nam ut Eu-
trop. VI, 20 et Flor. IV, 2, 1, qui leviores sane sunt, omittam,
et Plut. Caes. 37 eum ab senatu dictatorem electum esse scri-
bit, propterea quod senatus consultum primum factum est, et
Dio XLI, 36 sic refert: Ἐν ὁδῷ δὲ ἔτ’ ὄντος αὐτοῦ Μάρκος
Αἰμίλιος Λέπιδος, οὗτος ὁ καὶ ἐν τῇ τριαρχίᾳ ὕστερον γενόμενος,
τῷ τε δήμῳ συνεβούλευσε στρατηγῶν δικτάτωρα τὸν Καίσαρα προ-
χειρίσασθαι καὶ εὐθὺς εἶπεν αὐτὸν παρὰ τὰ πάτρια. At Appiano
bell. civ. 11, 48 quid faciamus: ‘O δὲ Καῖσαρ ἐς Ῥώμην παρ-
ῆλθε καὶ αὐτὸν ὁ δῆμος πεφρικὼς ᾑρεῖτο δικτάτωρα, οὔτε τι τῆς
βουλῆς ψηφιζομένης οὔτε προχειροτονοῦντος ἄρχοντος· ὁ δὲ εἴτε
παραιτησάμενος τὴν ἀρχὴν ὥς ἐπίφθονον, εἴτε οὐ χρῄζων, ἄρξας
ἐπὶ ἕνδεκα μόνον ἡμέρας (ὦδε γάρ τισι δοκεῖ) ὑπάτους ἐς τὸ μέλ-
λον ἀπέφηνεν cet.? Nonne omnino haec reliquorum quos cita-

