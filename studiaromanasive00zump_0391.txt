De propagatione civitatis Romanae. 379

fuisse, alterum Germaniarum commune in colonia Agrippinensi
apud Ubios iam sub Augusto conditum (Tac. Annal. I, 39 et 57),
denique Lugduni, quod maxime erat omnium celebre, quia tres
provinciae Galliae, Belgica, Lugdunensis, Aquitania eo con-
tribuebantur‚ de quo imprimis quae Alph. Boissiev. Inscr.
Lugd. p. 78 sq. disputavit, conserenda sunt.

Omnia igitur haec Augustorum templa suam quodque
habebant quasi provinciam, cuius principes sacerdotia obirent
pecuniamque conferrent, multaque nobis traduntur, et quae
cuiusque provincia fuerit et quae sacerdotia et qui ludi et qui
reliqui honores. Sed non id agimus hoc loco, ut imperatorum
cultum divinum illustremus, de quo argumento cum alii scri-
pserunt, tum breviter ac fere recte disputavit Marquardt. in
compend. antiq. Rom. III, 1 p. 268 et IV p. 424. Nos quidem
videmur docuisse, Lugdunum fuisse metropolim eam ob cau-
sam, quod ibi trium provinciarum commune esset templum
imperatoribus Romanis consecratum. Tenemus igitur commu-
nionem aliquam, quae inter principes civitatum foederatarum,
qui ius honorum ab imperatore Claudio petierunt, et inter
coloniam Lugdunensem intercesserit, non ex republica, sed ex
privata quasi provinciarum religione repetendam. Atque haec
communio sine dubio effecit, ut haec Claudii oratio, quamvis
nihil ad Lugdunenses ipsos pertineret, tamen apud eos in
templo Augustorum collocaretur. Etenim erant in ec, cum
Claudius imperaret, praeter Romam ipsam tres statuae, divi
Iulii (nam hanc etin omnibus postea Augusteis fuisse censeo
et in Gallicis certe abesse nullo modo potuisse), Augusti,
Claudii3 Tiberii enim et Caligulae memoria erat damnata.
Quare, cum nuntius de beneficio imperatoris ad Aeduos per-
venisset eumque eximio honore remunerari placeret, oratio-
nem ipsius senatusque consultum co auctore factum in templo
illo iuxta Claudii statuam, cui sacrificare solebant, collocarunt,
conferendumque est nobilissimum illud monumentum Ancyra-
num, quod, cum neque legem neque ullum beneficium conti·
neret, ad commendationem posteritatis in Augusti templo col-
locatum esse scimus. Illo eius, a quo imperium Romanum
amplificatum ac restitutum esse videbatur, res domi ac bello

