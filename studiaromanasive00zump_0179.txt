- “’-’ *s-v'vrvm “v oum-amfra- ’ω Α

De Gallia Romanorum provincia appendix. 167

Pompeii aequitatem intelligi, sed Curionis tribuni plebis, qui
Caesaris causam tuebatur, non perspici querelas, nec cur ille
alterum Pompeii consulatum exagitare dicatur3 hoc enim addit
Caelius. At quaerere illum ait discordias Pompeius, nihil esse
quod iuste succenseret, propterea quod ipse quod aequum
esset, servaret. Exagitandi vero Pompeii causam maximam
nos quidem invenimus. Nam Pompeio ipso assentiente tribuni
plebis anno 52 (Caes. bell. civ. Ι, 232) tulerant, ut Caesaris
absentis et provinciam retinentis in consulatu anni 48 petendo
ratio haberetur eamque ob rem ille usque ad comitia anni 49
ne revocaretur: quanta igitur erat eius inconstantia, qui iam
cuius tribuendi ipse auctor fuisset, id eriperet? Unde copiosa
Pompeii insectandi materies sumi poterat, imprimis ex secundo

· consulatu, in quo ille amplissimarum provinciarum accipien-

darum causa plurima violenter fecerat. At Hofmannus cum
nisi de tempore, - quod lege datum erat, aliquid ademisse di-
catur, nullam Pompeii vituperandi causam fuisse putet eamque
ob rem Caesari Idibus Nov. anni 50 diem exire potuisse neget,
unum relinqui ait, ut imperium ultra eum diem pertinuerit.
Veruntamen quo iam abit illa aequitas, qua Pompeius gloria-
batur? Qui si de eo tempore, quod sua ipse lege a populo
Romano dandum curaverat, aliquid adimere voluisset, nonne
summa fuisset non modo iniquitate, sed superbia ac prope
insania?

Nascitur enim hoc loco haec quaestio maxima. Faciamus
imperium Caesari usque ad Calendas Martias anni 49 datum
fuisse: num fieri potuit, ut senatus Pompeiusque id ei Idib.
Nov. anni 50 eripere vellent? Redit enim tota res illo, num
senatui ea quae populus iusserat, reprehendere licuerit3 nam
ad populum de altero Caesaris quinquennio latum erat, senatus
autem solus de successore ei mittendo decrevit. Iam id nemo qui
reipublicae Romanae more leviter imbutus erit, dicet: everteret

-enim omnia. Tot latae sunt leges perniciosae ab tribunis plebis,

quarum tollendarum summa cupiditate senatus flagraret, tot
res plebis opera perrogarunt Gracchi, Saturninus, Drusus,
Clodius. Earum num unquam factum est, ut ulla senatus
consulto tolleretur vel ut contra ullam decerneretur? Contra

