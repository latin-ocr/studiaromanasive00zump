De Gallia Romanorum provincia. 107

fierent, repellerentur. Hinc, ut Raetiam cum Germania, ita
Noricum cum Pannonia coniunctum fuisse intelligemus. Quare
quoniam Pannonia Noricum habuit contributum, non pote-
rimus existimare, eidem fuisse adiunctam Raetiam, praesertim
quam in eo bello, quod per exercituum factiones gereret-ur, a
Pannonicis legionibus dissensisse viderimus. Nec vero Rae-
tia Germaniae praesidi ab imperatore aliquo subdita est, cum
antea alia cum provincia fuisset coniuncta, sed exitu iam Au-
gusti eam Germaniae rectori paruisse ostendit Tac. Annal. I,
44, qui Germanicum narrat, postquam legionum Germanicarum
seditionem composuit, veteranos in Raetiam misisse, ut pro-
vinciam adversus Suevos imminentes tuerentur. Neque enim
Germanicus ultra Gallias tunc ullum imperium habebat, qua
de re paulo infra disputabimus. Neque alia de causa Raeto-
rum Vindelicorumque cohortes in exercitu Germanici in Ger-
maniam ingressae erant (Tac. Annal. II, 17), quam quod omnis
Raetia et Vindelicia eius imperio cum reliquis provinciis Gal-
licis parebat. Quamquam illud merito dubitari potest, num
procuratores illi, quos Nerone imperante Raetiae et Norico sub
imperio legatorum Germaniae et Pannoniae praefuisse vidimus,
iam sub Augusto fuerint. Mihi quidem, etsi nihil certe affirmari
posse intelligo, non videtur ac nescio an Claudius anno 42 p. Chr.
initio imperii sui, cuius memoria apud Tacitum periit, cum
Mauritaniae equitibus regendas traderet, item ad vetus Iudaeae
exemplum alias minores provincias procuratoribus permiserit:
nullum certe eorum vestigium Augusti aetate reperitur.
Docuimus igitur, exeunte Augusti principatu Raetiam Vin-
deliciamque cum Gallia fuisse coniunctam, diximus etiam,
cum Raetia subigeretur, Tiberium ex Gallia esse profectum,
â€™ ut planum certe esse videatur, eam postquam in provinciae
formam redacta est, in Gallicam aliquam provinciam esse
contributam. Sed in utram tandem putabimus, in Belgicam
. an in Lugdunensem? In illam certe existimare debebit, qui
Plinii auctoritatem sequetur, qui cum diligenter provinciarum
populos recenseat, Helvetios, Raetorum vicinos, in Belgica
enumeret. Ubi autem ille Raetos habet? Nusquam in Galliae
quidem descriptione, sed recensita Italia libr. 111, 20, 133 in

