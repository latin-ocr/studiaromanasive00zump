De dictatoris Caesaris honoribus. ‘237

buerant, ipse, quia ex quo Gallias provinciam obtinuit, perpetuo
imperio utebatur, primus dum vixit perpetuum retinuit.

Sed ut ad Iosephum edictaque Caesaris, quae ab eo affe-
runtur, revertar, de sexti edicti praescriptione diximus. In
primo autem Caesar dupliciter appellatur, ab initio αὐτοκράτωρ
καὶ ἀρχιερεὺς δικτάτωρ τὸ δεύτερον, tum αὐτοκράτωρ τὸ δεύτερον
καὶ ἀρχιερεύς. Hoc decretum factum esse anno 47 fere medio,
quo alteram dictaturam Caesar gerebat, cognoscimus ex Ios.
XIV, 8, 3: nonne igitur, cum imperator ΙΙ in Caesare intelligi
nequeat, probabile est, altero loco idem quod priore est fuisse,
nimirum αὐτοκράτωρ, δικτάτωρ τὸ,δεύτερον καὶ ἀρχιερεὺςῗ In
secundo edicto quod vulgo legitur Γαΐου Καίσαρος ὑπάτου δε-
δογμένα, certe falsum est ac tanta reperitur in codicibus lectio-
nis varietas, ut alii αὐτοκράτορος, ὑπάτου, alii δικτάτωρος, ὑπάτου
legant, editoribus autem etiam nota numeralis excidisse vi-
deatur. Sed hoc quidem nescio an 'non opus sit3 siquidem
etiam in tertio edicto appellatur Γάϊος Καῖσαρ αὐτοκράτωρ, δικ-
τάτωρ, ὕπατος sine nota numerali, tempusque significandum est
idem, nimirum medius fere annus 47, quo bello Alexandrino
confecto Caesar Romam rediit (Ios. XIV, 8, 3). In quarto
edicto quod est ὕπατος τὸ πέμπτον, nihil habet difficultatis, at
in quinto quod editur αὐτοκράτωρ τὸ δεύτερον, emendandum
esse αὐτοκράτωρ, δικτάτωρ τὸ δεύτερον, ut annus 47 indicetur,
ex iis quae exposita sunt, elucet. Septimo loco epistola ad
Parianos de sodaliciis Iudaeorum non dissolvendis exhibetur,
cui praescribitur: Ιούλιος Γάϊος στρατηγὸς, ὕπατος Ῥωμαίων,
citaturque in ea edictum, quod fecisse dicitur Γάϊος Καῖσαρ,
ὁ ἡμέτερος στρατηγὸς καὶ ὕπατος, qui cum Romae cetera colle-
gia distraxisset‚ Iudaeorum collegia permiserit. Hic igitur
edicti auctor erit Iulius Caesar (Suet. Caes. c. 42), ille autem
qui epistolam scripsit, Augustus, quem item de collegiis novis
dissolvendis statuisse scimus (Suet. Oct.> 232). Utroque autem
loco falsum esse apparet quod legitur στρατηγόςε quomodo
enim Caesar ὁ ἡμέτερος στρατηγός appellari potuit? Debuit
πατήρ vel similiter. Nec minus vitiosum est, quod Augustus
στρατηγὸς ὕπατος nominatum nunquam enim eo vocabulo Graeci
. sollemniter nisi in eo qui Latine praetor dicitur, usi sunt.

