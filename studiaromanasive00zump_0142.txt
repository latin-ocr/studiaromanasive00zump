130 De Gallia Romanorum proi-incia.

Drusum filium cupidum gloriae imperiique esse ostendebat
(Tac. Ann. ΙΙ, 26). Iam quietem per proximos insequentes
annos in Germania fuisse, Drusum autem vel in urbe vel in
Illyrico versatum esse (Tac. Ann. II, 44) scimus. Probabile
igitur est, reductam esse veterem Galliarum divisionem, ut,
quae pars imperatoris esset, tribus legatis, Belgico, Lugdu-
nensi‚ Aquitanico pareret. At duas ex his provinciis vix Au-
gustus, gloria rerum gestarum atque amore populi “Romani
satis tutus, alienis hominibus commiserat ac fere coniunctos
secum aliqua necessitudine elegerat, quos tantis copiis prae-
ficeret, nedum Tiberium existimemus, qui et natura suspicacior
esset nec sine causa res novas timeret, temere legatos suos
ingenti potentia ornasse. Atque auctus erat extremo Augusti
tempore numerus legionum, ut quattuor ad inferiorem, quattuor
ad superiorem Rhenum essent, quas ipse Augustus nemini praeter
Tiberium et Germanicum mandarat. Quae cum ita sint, si
quam post Augustum provinciarum partitionem commemorari
videamus, qua legatorum potentia minuatur maiorque impera-
tori securitas paretur, eam hoc maxime tempore institutam
esse veri erit simile. Iam frequens postea est Germaniarum,
quas sub Augusto nullas fuisse docuimus, commemoratio,
quarum principium ad Tiberium potissimum imp. referendum
esse intelligemus. anue res certissimis testimoniis confir-
matur. Etenim quinto anno postquam decessit Germanicus
ex Galliis, i. e. anno 21 p. Chr„ motus quidam per Gallias
extiterunt concitati ab Iulio Floro Treviro et Iulio Sacroviro
Aeduo, quos narrans Tacitus Annal. ΙΙΙ, 41 Visellium Varro-
nem Germaniae inferioris legatum nominat. Unde igitur subito
Germania inferior eiusque legatus extitit, nisi Tiberius post
reditum Germanici provincias illas Germanias instituisset?
Quamquam sic sex annorum spatium relinquitur, quo novae
provinciae potuerint institui: licet autem ipsum annum inve-
nire. Etenim cum Florus ille, quem dixi, populares suos ad
arma capienda concitasset, petebat saltus, quibus nomen Ardu-
enna, cum legiones utroque ab exercitu, quas Visellius et C. Sa·-
lius adversis itineribus obiecerant, arcuerunt (Tac. Annal. III,
42). Hic C. Silius est ⁶ipse ille legatus Germanici, de quo

