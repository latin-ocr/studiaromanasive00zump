294 De legibus municipalibus Hispanicis. ,

τεσσαράκοντα σταδίων παρὰ τὴν ἐσομένην περὶ τῶνδε τῶν νόμων
χειροτονίαν, quod tamquam argumentum aliquod affertur ab
Ioach. Marquardt. Antiq. Rom. II, 33 p. 50⁴? Nimirum Latini
ceterique socii quasi quod ferebatur iam perlatum esset, con-
fluebant in urbem, ut non in una illa quae Latinis iure patebat,
sed in reliquis quoque tribubus suffragium ferrent, perturba-
bant ordinem comitiorum, ne ab illo quidem abhorrebant, quin
vi ac multitudine adversarios deterrerent. Tum consules edixe-
runt, ne, quibus non liceret comitiis interesse, ad urbem
appropinquarent: quo edicto non incolas urbis Latinos, sed reli-
quos, qui disturbandorum suffragiorum causa venerant, arce—
bant. Conveniunt autem cum his prorsus, quae Plutarchus
de C. Gracchi actionibus tradit; nam primum c. 8 comme-
moratur eius νόμος συμμαχικὸς ἰσοψήφους ποιῶν τοῖς πολίταις
τοὺς Ἰταλιώτας, tum c. 9 est: ὁ μὲν (Gracchus) τοῖς Λατίνοις
ἰσοψηφίαν διδοὺς ἐλύπει, denique c. 12, ubi comitia narrantur,
ὄχλου δὲ πανταχόθεν αὐτῷ συνιόντος, ἔπεισεν ἡ βουλὴ τὸν ὕπατον
Φάννιον ἐκβαλεῖν τοὺς ἄλλους πλὴν Ῥωμαίων ἅπαντας, quo loco
Romani non debent intelligi cives Romani, sed omnes qui
Romae habitabant, sive cives Romani sive Latini sive denis
que peregrini erant, quos comitiis prohiberi iustum erat, ex
urbe expelli iniquissimum. Ac ne quis, quod Latinorum ius
de suffragiis ferendis C. Gracchi tempore fuisse docuimus,
aut quod consules ad comitiorum ordinem conservandum
edixisse narrantur, recens repertum esse existimet, vetustissimum
utrumque fuisse ostendit Dionys. Antiq. VIII, 72, qui de Sp, ·
Cassii lege agraria sic referet: ἐπραγματεύετο βίᾳ καὶ χειροκρασίᾳ
κυρῶσαι τὸν νόμον, καὶ μετεπέμπετο Λατίνων τε καὶ Ἑρνίκων
ὅσους ἐδύνατο πλείστους ἐπὶ τὴν ψηφοφορίαν· οἱ δὲ συνῄεσαν
ἀθρόοι καὶ δι’ ὀλίγου μεστὴ ξένων ἦν ἡ πόλις. ταῦτα μαθὼν Οὐερ·
γίνιος (alter consul) κηρύττειν ἐκέλευσε κατὰ τοὺς στενωποὺς
ἀπιέναι τοὺς μὴ κατοικοῦντας ἐν τῇ πόλει χρόνον ὁρίσας οὐ πολύν.
Nonne enim illud ipsum, quod quaerimus, ait Dionysius, ad
suffragium ferendum Latinos et Hernicos Romam accitos esse?
Habebant igitur iam tum illud ius, sed ita ut Romam commi-
grarent ibique domicilium suum eolloea1·ent; quare Verginius
omnes, qui non habitarent Romae, ex urbe secedere iussit.

