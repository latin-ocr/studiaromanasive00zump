De Gallia Romanorum provincia. 111

legati legionis, alii legati Augusti legionis proprie dicuntur.
Omnium enim et quae senatui parebant et quae ipsius impe-
ratoris potestati subiectae erant, provinciarum hoc erat. pro-
prium, idque non modo supra iam diximus, verum etiam infra
insigni exemplo ostendemus, ut penes unum omnium rerum
et civilium et militarium administratio esset: quare qui rector
erat provinciae, is militibus in provincia collocatis praeerat,
qui militibus imperabat, idem omnia praesidis munera implebat
appellatioque cum a militari-dignitate sola fere petatur, non
minus tamen ad ius dicendum pertinet. Si qua autem in pro-
vincia plures legiones collocatae essent, unus, penes quem
summa rerum erat, omnes ita regebat, ut singulis legionibus
singuli legati praeessent3 ille unus Augusti legatus et erat et
dicebatur, hi simpliciter legati, cum proprie legatorum Augusti
legati essent. Itaque si quis legatus Augusti legionis et si
quis legatus legionis omisso Augusti nomine appelletur, hoc
interest, quod illum, qui ab ipso principe, non ab eius legato
mandata acceperit, ei provinciae praefuisse intelligimus, in qua
una tantum legio esset, quam dum regit, omnia in provincia
praesidis munera tuetur, hic in provincia pluribus legionibus
munita unam rexit. Cuius rei documentum cum reliquae
provinciae exhibent, tum eae, quae unam tantum legionem ha-
bent, velut Numidia, cui qui praeest, modo leg. Aug. pr. pr,
provinciae Numidiae, modo leg. Aug. pr. pr. leg. III Aug. ap-
pellatur, pari significatione ac potestate. Neque enim utrum
pro praetoribus dicantur fuisse necne, videtur quicquam habere
discriminis. Ut omnes legati, non modo qui minores provin-
cias regunt, verum etiam qui maximas, cum sint pro praeto-
ribus, vel nominantur ita vel non nominantur, nec ulla apud
eos aut omisso praetoris nomine detractio aut addito amplifi—
catio potestatis fit, ita hos qui a principe ipso singularum legi-
onum curam acceperant, et fuisse omnes censeo praetoria po-
testate, sine qua exercitus recte obtineri non poterat, et appellari
tamen modo pro praetoribus, modo non appellari. Nihil certe
est, quod eos, qui pro praetoribus vocentur, provinciis prae-
fuisse, qui non vocentur, legionibus tantum, non simul provin-
ciis praefuisse existimemus; quod qui statuit, et rem imperio

