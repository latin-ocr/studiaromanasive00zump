De Gallia Romanorum provincia appendix. 157

videatur ab altera, in tanta tamen et argumenti difficultate et
virorum ipsorum auctoritate et libellorum eruditione si nostris
contenti illos neglexissemus, verendum esse putavimus, ne
magnam quaest-ionis partem reliquisse ac quod deberemus pa-
rum absolvisse videremur. Transibit etiam oratio eo, ut non
amplius de Caesare et Pompeio, sed ut de universa republica
Romana agatur quodque ad omnia imperii Romani tempora
pertineat, ab coniectura parum vera liberandum sit. Neque
vero quae scripseramus mutare inserendaque alienarum opinio-
num refutatione nostram disputationem perturbare placebat.
Quare nostra quae supra leguntur, qualia scripseramus, nullo
verbo aut addito aut dempto intacta reliquimus, sed hanc ap-
pendicem criticam adiecimus, qua superiorem disputationem
quasi exploremus quaeque a viris doctissimis contra dicuntur,
diligentissime persequeremur.

Habebit autem disputatio nostra praeter argumentum ipsum,
(le quo agitur, magnam et utilitatem et auctoritatem ad duas
res maximas demonstrandas, quae cum soleant in hoc genere
quaestionum commendari ac praecipi, nimis tamen facile negli-
guntur. Etenim, si veteribus temporibus quae acta sint, nar-
rentur, quid magis caveri iubent, quam ne ab auctoribus qui
tradiderunt desciscas? Difficile enim omnino factu est, ut
impune prae tua sapientia veteres auctores contemnas, non
tantum bonos, quorum nec fides nec scientia, nisi magnopere
tibi ipse placeas, ullo modo possit incusari, verum etiam me-
diocres. Tanta est nostrorum morum atque institutorum cum
veteribus discrepantia, tanta plurimorum qui illa tradiderunt
diligentia. Errat etiam facile iudicium, ut eum quem non
debeas contemnendum esse putes eoque magis si cum iis quae
ipse inveneris pugnare videatur. Veluti horum in quibus
disputatio nostra versatur, temporum duo tantum extant paulo
copiosiores ac perpetui enarratores, Dio Cassius et Appianus.
Quorum uterque quia Graece scripsit, quasi Romanas res
nescierit, a quibusdam contemnitur, praesertim si qua in re
ab Cicerone vel Caesare dissentiendi speciem praebeat. Nos
vero non modo Appianum, cuius bellorum civilium historia
. fere laudari solet, verum etiam Dionem fatemur in Caesaris

