De propagatione civitatis Romanae. 357

videri potest, nec tam ad Latinitatem ipsam, quam ad simile
aliquod ius pertinet, tamen Strabo IV, 1, 12 τὸ καλούμενον
Λάτιον, ὥστε τοὺς ἀξιωθέντας ἀγορανομίας καὶ ταμιείας - Ῥω-
μαίους ὑπάρχειν, et Appianus bell. civ. ΙΙ, 26 ὅσοι κατ’ ἔτος
ἦρχον, ἐγίγνοντο Ῥωμαίων πολῖται, indicant eos, qui consecuti es-
sent, non qui administrassent magistratum, cives Romanos
factos esse. Nec minus apud Gaium Inst. I, 96, ubi ipsum
hoc Latinitatis ius dici videtur, bis est: lei tantum, qui magi-
stratum vel honorem gerunt, ad civitatem Romanam perveniunt,
non qui gesserunt.- quo loco quod de minore et maiore Latio
ab Niebuhrio excogitatum et a quibusdam propagatum est,
commemorari vel refelli non opus est.

Veruntamen, utut haec sunt, quae merito leviora videntur
esse, duas iam tenemus rationes, qua Latini in patria sua ma-
nentes ad civitatem Romanam perveniant, unam, cum in colo-
niis deducendis vel rebus publicis constituendis principes civi-
tate donabantur, alteram, quae ex magistratibus gerendis
nascitur. Accedit tertia, cum virtutis causa singuli praemium
civitatis accipiebant, neque id rarum fuisse censebimus. Multi
igitur erant per omnia oppida Latina, qui etiam antequam lex
Iulia universam Italiam comprehendit, cives Romani essent
neque quisquam fere in iis paulo insigniore fortuna aut nobi-
liore genere videtur fuisse, qui ab civitate, quam cuperet, ar-
ceretur. Sed omnem hanc civitatem Romanam Latinorum in
oppidis suis manentium tenendum est deteriorem fuisse quam
eam civitatem, quam ipsi Romani habebant. Carebat enim et
iure suffragii, quia oppida Latina per tribus non erant divisa,
et iure honorum. Hoc nondum a quoquam eorum, qui de
Latinitate disputarunt, animadversum esse putamus, sed est
tamen certissimum, non modo propter similitudinem eorum
civium Romanorum, quos postea vidimus, cum extra Italiam
oriundi essent, eodem suffragii honorumque iure caruisse, sed
perspicuo Livii testimonio, qui libr. XXIII, 22 post cladem
Cannensem narrat, cum plurimi senatores cecidissent, mentio-
· nem in senatu factam esse, ut hoc honorum ius quodammodo
Latinis impertiretur. Sp. Carvilius, inquit, cum longa oratione
non solum inopiam, sed paucitatem etiam civium, ex quibus in

