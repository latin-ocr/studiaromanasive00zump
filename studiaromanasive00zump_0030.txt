18 De Gallia Romanorum provincia.

necessitatem ullam sancitam. Permisit, opinor, C. Gracchus
senatui populoque Romano, si res ita ferret, praetores in
urbe retinere, tum exacto magistratus anno provinciis prae-
ficere3 sed quod licuerat initio, id propter negotiorum pro-
vinciarumque multitudinem paulatim in eum morem abiit, a
quo nunquam recederetur. Sed haec postquam breviter atti-
gimus, cursum disputationis nostrae persequamur. Biennio
igitur insequenti, quod est annis 122 et 121 a. Chr., alteros
ex consulibus, Cn. Domitium Ahenobarbum et Q. Fabium
Maximum Allobrogicum, in Gallia Transalpina pugnasse con-
stat (Cic. p. Fonteio c. 12), collegas eorum, C. Fannium Stra-
bonem et L. Opimium in urbe versatos3 sed quia praeter eos,
quos in Gallia fuisse modo diximus, ibidem superiores cos.
prorogato imperio remanserunt (nam anno 122 C. Sextius pro
consule novam coloniam Aquas Sextias condidit (Liv. epit. LXI),
anno 121 Cn. Domitius pro cos. cum Allobrogibus prospere
dimicavit (Liv. cpit. LXI) et demum anno 118 triumphum
egit), ne hinc quidem ullam tunc provinciam Galliam fuisse
colligemus. Anni 120 quae consulares provinciae fuerint, non
traditur, sed cum deinceps hanc plerumque divisionem fuisse
videam, ut unus consulum externam provinciam, alter Italiam
acciperet, P. Manilium alicui, cuius nomen perierit, provinciae
praefuisse, C. Papirium Carbonem in Italia mansisse suspicor3
hunc enim et in ipso magistratu causam pro L. Opimio dixisse
(Cic. de orat. ΙΙ, 25) et anno post cum consulatu decessisset,
a L.Licinio Crasso accusatum esse constat. Anno autem 111)
L. Caecilium Metellum Delmaticum cos. Macedoniae, L. Aure-
lium Cottam, collegam cius, ltaliae imperasse docuimus in
Comment. epigraph. Vol. II p. 116 eundemque Cottam, quam-
vis Italiae praeesset, in Gallia tamen bellum gessisse scribit
App. Illyr. 10. Similiterque anno 118 M. Porcius Cato Africam
sortitus est (Gell. Noct. Att. XIII, 19, 10), Q. Marcius Rex
Italia accepta in Gallia Stoenos, gentem Alpinam, vicit (Liv.
epit. LXII). Tum anno 1 17 uterque consulum in Italia vide-
tur mansisse ; nam L. Caecilium Metellum Diadematum in
Italia viam Salariam refecisse docet Borghesius in Bullett.
Inst. arch. anni 1833 p. 103, nec Q. Mucium Scaevolam pro-

