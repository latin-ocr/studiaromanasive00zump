158 De Gallia Romanorum provincia appendix.

rebus a nobis inventum esse ducem verissimum, accuratissi-
mum, in ipsa rerum serie ac tempore constituendo diligentis-
simum, apud quem sicubi offenderemus, ut subtilius quaesi-
vimus, nostra non illius culpa id fieri perspeximus. Neque
hercle si recte iudicare volemus, cum, qui maximos exercitus
rexerit, plurimas res gesserit in senatoriisque muneribus con-
senuerit, in Caesaris rebus narrandis peccare aut voluisse aut
potuisse statuemus. Quare, si quo loco veteres auctores inter
se non dissentiant (id enim raro fit nec certe frequentius quam
ipsi hodie in iis quae vidimus aut accepimus dissentimus),
sed dissentire videantur, consentaneum est, non ut alterutrum
peccasse existimemus, sed ut primum, si fieri possit, utriusque
auctoritate conservata aliquam eorum conciliandorum rationem
ineamus, deinde ut nostrae scientiae diffidentes num dixerint
quae dicere videantur, examinemus. Atque hoc vitium male
intelligendorum veterum scriptorum incredibile prope est quam
late pateat, ad quot et quantos errores ducat: quod non tam
ex quadam nostra negligentia, quam ex rei ipsius difficultate
nascitur. Pauci enim omnino quae nostra lingua dici audi-
mus, ita intelligimus, ut voluerunt intelligi qui dixerunt, nedum
veteres scriptores recte interpretari sit omnium. Quo magis
cavendum erit insigniaque exempla, quibus moneri possimus,
diligenter animadvertenda. Neque vero haec ita disputo, ut
alios viros doctos superbe vituperem, me ipsum nunquam nec
veteres scriptores minus recte intellexisse nec in eorum aucto-
ritate aestimanda errasse censeam3 sed illud ostendere vole-
bam, etiam in hoc quasi historico genere antiquitatis cogno-
scendae arte quadam critica opus esse, quam qui scriptoribus
antiquis edendis recensendisque circumscribunt, amplissimae
scientiae iusto artiores fines constituunt.

Veruntamen, ut ad rem de qua agitur veniamus, ex libellis,
quos supra diximus, prior exiit Frid. Hofmanni de origine
belli civilis Caesariani commentarius (Berol. 1857), qui histo-
ricam imprimis rationem sequitur. Diligentissime enim quo-
quidque tempore actum sit, persequitur, consilia artesque
eorum, qui egerunt, explicat, multum in iis quae acciderunt
accurate enarrandis versatur, denique etsi nihil quod aliqua

