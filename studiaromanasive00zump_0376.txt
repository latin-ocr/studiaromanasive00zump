364 De propagatione civitatis Romanae.

nus civibus Romanis, qui non ascriberentur, in coloniis Latinis
simile aliquod ius obtigisse existimo: qua de re cum nihil
tradatur, nihil tamen est, quod ita existimare prohibeat. Alte-
rum erat, ut, qui relicta patria sua depositoque iure vetere
fortunas suas totas transferre vellent, eos per censum (nam
etiam apud Latinos censum fuisse constat) recipi atque ad
optimum utriusque civitatis ius admitti liceret. Ita et Latinis
facillimus ad optimam civitatem Romanam aditus dabatur et
civibus Romanis ad Latina oppida: hinc illud natum, quod
cum ad perniciem coloniarum Latinarum usurparetur, saepius
prohibitum esse supra intelleximus, hinc ipsa coloniarum La-
tinarum deductio atque origo. Etenim notum est multos cives
Romanos in colonias Latinas nomina dare consuesse, qui omnes
capite deminuti Romana civitate Latinam necessario mutabant.
Atque olim quidem, cum Romanae reipublicae potentia ac di-
gnitas parva esset, saepissime id factum esse arbitror, prout
cuique facilioris quaestus occasio vel Romae vel in Latino
oppido daretur3 sed ne postea quidem magnam iacturam affe-
rebat, quam si quis reparare vellet, facilis Romam reditus
patebat. Quare saepe lIIviros ipsos, quibus deductio coloniae
mandata esset, audimus colonos esse factos, homines et sena-
toria dignitate et honoribus illustres, qui sine dubio item ius
honorum pristinamque dignitatem amittebant, sed, si aut ipsos
aut eorum posteros denuo magistratuum Romanorum cupiditas
caperet, facile rursus translata sede sua in tribus recepti re-
cuperabant.

Erat autem, cum Cassianum foedus iunctum est, maxi-
mum inter ipsos Romanos discrimen patriciorum et plebeiorum,
qui, ut de senatu honoribusque taceam, connubio separaban- ·
tur; fortasse etiam alia quaedam privata commoda patricii
habebant, quorum memoria periit, Quid igitur existimamus,
eum illud discrimen constaret, inter Latinos et Romanos iuris
fuisse? Hoc opinor, ut patricii, qui soli honores gerere et in
senatum venire possent, iis Latinorum pares haberentur, qui
in Latina republica honores gererent et senatum efficerent.
Hi igitur connubium habebant, alia etiam commoda inter se
concedebant, velut patricios cum Campanorum equitibus alia-

