De dictatoris Caesaris honoribus. 227

cum ita sint, quin Q. Fabius et C. Trebonius huius anni exitu
consulatum gesserint, dubitari nequit. Illi autem prid. Kal.
Ian. subita morte extincto suffectus est C. Caninius Rebilus:
nota res est iocisque cum aliorum, tum Ciceronis epist. VII,
30 dicto celebrata. Itaque in tabula, quae Colotiana appellari
solet, haec ita perscripta sunt, ut Caesari quartum consuli
subiungantur suffecti Q. Fabius Maximus C. Trebonius, tum
illi C. Caninius Rebilus. At in Capitolinis fastis memorabile
prorsus duco, quo pacto huius anni consules scripti sint im-
primisque quomodo interiecta sit illa formula EODEM ANNO
et in huius anni magistratibus et ter supra, ‘quae formula cum
minus recte intelligeretur, quosdam in errorem videtur deduxisse,
ut consules suffectos non huic, sed proximo antecedenti anno
tribuerent. Singularis enim ea formula est neque in fragmentis
⁷ fastorum Capitolinorum usquam praeter hunc locum invenitur,
usurpatur autem in hoc fragmento ita, ut· aut contra consue-
tudinem aliorum annorum aut parum recte adiecta esse vide-
atur. Nam inter consules anni 49 et inter primam Caesaris
dictaturam quid attinebat interiici EODEM ANNO? Tot facti
sunt dictatores vel soli vel cum magistris equitum, quorum
nomina, cum annus habuerat consules, nulla formula interiecta
adiiciuntur, cum caruerat consulibus, id ipsum sic ascribebatur:
hoc anno dictator· et magister eq. sine cos ficerunt (anno 309
a. Chr.) Simillimus adeo est annus 82 a. Chr„ cum item ad-
versarum partium consulibus primum expulsis, tum occisis L.
Sulla dictator perpetuus factus est, cuius nomen sine ulla tem-
poris significatione subiicitur3 etenim quoniam versus, in quo
est, paululum intra reliquos versus reducebatur, annorum iusta
numeratio, praesertim quae appositis per denos annos numeris
adiuvaretur‚ nihil impediebatur. Idem igitur cur non factum
est in Caesare, cuius dictatura item versu paulo breviore vel
potius reductiore contineretur? Nihil reperio equidem praeter
perspicuitatis causam et inutilem et ab reliquorum annorum
more alienam, neque in hoc ipso, quod de Caesaris honori-
bus est, fragmento satis constantem. Nam anno 45 coeptam
esse quartam dictaturam infra ostendemus, cuius anni iam

consulatus perscripti erant: quare addendum erat eodem anno
15*

