318 De legibus municipalibus Hispanicis.

urbibus civitatem oblatam esse putet, sed eam iis datam con-
dicionibus, quas illae quia accipere nollent, ne civitatem qui-
dem petiverunt, non hercle equidem contra dicam: sed illud
constare iudico, a Vespasiano iis qui vellent oblatam Latini-
tatem, a Domitiano foederatis urbibus civitatem Romanam.
Cuius quidem rei argumentum non dubium nobis videtur esse
in legis Salpensanae rubr. XXIV, qua praecipitur, si imperator
Domitianus IIviratum civitatis Salpensanae recepisset suoque
loco praefectum quem esse iussisset, ut is praefectus eo iure
esset, quo esset, si eum IIvirum solum creari oportuisset isque
solus IIvir creatus esset. Diximus de hoc praefectorum ge-
nere, ut de reliquis, in comment. epigraph. I p. 54 et ita dixi-
mus, ut nunc non poeniteat3 illud enim unum genus, quod
omisimus, cum IIvir ex urbe proficiscens suo loco praefectum
relinquit, quod quale fuerit ex lege demum Salpensana rubr.
XXV cognoscitur, excusabimur quod tunc ignorabamus. Dixit
de eadem re Mommsenius in disputatione de tabulis Hispa—
nicis p. 447, qui quod unum addit, praefectos non modo hoc
praefectorum nomine appellari, sed etiam IIviros vel ΙΠΙνίι-οι,
minus credo. Est enim contra rationem atque unum illud
exemplum, quod ex inscript. Neapol. p. 480 citat, alio potius
modo videtur esse explicandum. Nam M. Alleius Luccius Li-
bella cum IIvir praes. quinq. appelletur in Inscr. Neap. n. 2350,
non necesse est unus honos intelligatur3 possunt etiam duo
recteque in alio titulo (n. 2267) llvt’r i. d. quinq. vocabitur.
Sed hoc quia minus huc pertinet non persequemur; illud enim
quod agitur apparet, insolitum prorsus honorem ab Salpen-
sanis tribui Domitiano, cum praefectus eius solus iubetur esse
pro IIviris. Idem num aliquando aliis imperatoribus datum
sit, nescimus, sed non consuevisse fieri videmus3 illud etiam
intelligimus uni id dari Domitiano, ut si Salpensani eundem
honorem alii imperatori habere vellent, mutanda esset lex mu·-
nicipalis. Quid igitur? Num errore hoc ita de Domitiani
praefecto scriptum esse putabimus? Fuit enim, qui ita scul-
ptoris vel nescio cuius errore scriptum esse existimaret legem-
que hanc fuisse, ut omnium imperatorum praefecti singuli essent
pro binis IIviris. Tum omnis disputatio tollitur3 nam errandi

