372 De propagatione civitatis Romanae.

et iure suffragii honorumque spoliarentur, qui autem senatorum
filii erant, quoniam senatu eiici non poterant, honoribus certe
ipsis curulibus prohibebantur. Ac de >hominibus quidem pro-
scriptis eorumque liberis, punitis et certa sunt testimonia et
facilia ad intelligendum, de civitatum autem poena multa a
multis disputata sunt ipsique olim diximus in comment. epi-
graph. I p. 247. Quorum nos non poenitet, sed hoc nunc
addimus, videri eas ad illam iure suffragii et honorum carentem
civitatem Romanam esse redactas, qualem ante legem Iuliam
quicunque ex Latinis et sociis civitate donati erant, habebant.
Ita L. Sulla nec a vetere more Romano, quo nemini invito
civitatem adimi licebat, desciscere sibi videbatur et ne quid
amplius, quae punita essent oppida, in republica valerent ca-
vebat. Quamquam lex illa Cornelia non diu conservata est3
nam Cicero p. dom. 30, 79 ne tam diu quidem valuisse ait,
quam diu Sullani temporis arma valuissent. Quare a M. Leâ€”
pido cos. anni 79 sociis optimum civitatis ius restitutum esse
coniicio, a quo App. I, 107 etiam de agris, qui erepti erant,
reddendis actum esse scribit: de quibus cum ageret, alteram
illam civitatis ereptionem praeterire vix potuit, praesertim quam
facile ac sine ullius iniuria restitui posse videret. Ac conve-
niunt Ciceronis verba3 nam et quamdiu Sulla vixit, nihil ex
eius, actis eversum esse constat et in ipso Lepido Sullana
arma plurimum valuerunt.

Diximus de propagatione civitatis Romanae, quae per quos
quasi gradus primum cum vicinis populis, tum cum Italicis,
denique cum provinciis communicata sit, exposuimus. Eandem
rationem ad antiqua reipublicae tempora plebeiorumque cum
patriciis certamina transferre liceat3 tanta enim fuit moris R-o-
mani constantia, ut, quod semel probatum esset, pertinaciter
retineretur omniaque ab exordio usque ad interitum mire inter
se congruerent. Sed longam haec disputationem requirunt nec
sine multarum aliarum rerum tractatione cognosci possunt.
Nunc quae supra a nobis fusius explicata sunt, paucis com-
plecti placet. Intelleximus igitur civitatis Romanae duas fuisse
tamquam partes, unam privatam, quae cum alia quaedam, tum
connubium et commercium complecteretur, alteram publicam,

