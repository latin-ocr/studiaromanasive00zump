262 De dictatoris Caesaris honoribus.

cesse est, quod Dioni mentione dignum esse videretur. Nimi-
rum haec, opinor, ratio est senatus. Relationem in eo habet,
qui praeest, id est plerumque consul, eoque concedente vel
praetor vel tribunus plebi (Cic. Phil. VII, 1). Sed quoniam
tribunis etiam invito consule licet suum senatum vocare, con-
sentaneum est, ut non modo in eo, quem ipsi coegerint, senatu
relationem habeant, verum etiam in eo, cui consules praesint,
quia suum se senatum vocaturos esse minari possunt, facile
referendi potestatem assequantur. Cf. Cic. epist. X, 16. Ita
fit, ut tribunorum omnis ad senatum referendi potestas cx
consensu pendeat, qui ubi est, in quovis senatu de quacunque
re volunt, relationem discessionemque facere possunt. Iam
Augustus ut intercedendi iudicandique de appellationibus libe-
ram ab collegarum consensu potestatem acceperat, ita aequum
esse videbatur, ut etiam agendi cum senatu liberam ab colle—
garum intercessione facultatem acciperet, Hanc ob causam
tunc senatus consulto consuetudo senatoria ita mutata est, ut
imperatori in omni senatu unius utique relationis ius concede-
retur. Ex quo iure quomodo ius tertiae et quartae et quintae
relationis, quod altero saeculo principes habere coeperunt, or-
tum sit fateor me nescire, idque cum paucis locis apud scri—
ptores historiae Augustae commemoretur (Capitol. Marco c. 63
Pertin. c. 53 Lamprid. Alex· Sev. c. 13 Vopisc. Proh. c. 12),
omnino quale fuerit, vix puto posse definiri. Quae certe inter-
pretatio primum ab Casaubono ad Sueton. Caes. c. 20 in-
venta est probarique nunc solet, ut imperatores trium et quat—
tuor et quinque relationum ius habuisse existiment, ea, quomodo
et cum nomine et cum re ipsa constare possit, parum intelligo.
Sed persequi hoc argumentum longius ab hac disputatione
alienum est, quae vereor hercle ne iam ab eo quod propositum
erat, abisse videatur.

Intellectum enim esse arbitror, quibus legibus et senatus
consultis coaluerit illa, qua imperatores usi sunt, tribunicia
potestas, quam Augustus postquam consummatam accepit, quia
maxime omnium popularis esse videbatur, tanti aestimavit, ut
ex ea et ipse imperii sui annos numeraret et publice fastorum
annos signari iuberet. Neque in aliis rebus contempta est3

