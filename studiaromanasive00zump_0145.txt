„2 ..Μμΐ '' Ἀ

De Gallia Romanorum provincia. 133

Germanos non complectitur Galliae nomen, de quibus simil-
lime omnino Ptolemaeus statuit ac Dio Cassius LIII, 12, quem
locum supra citavimus, qui distinguens Germanos Gallorum-
que quasi colonos quosdam appellans Galliae tamen adiungit.
Denique unde tandem constat, nisi quae suum caput apud
Ptolemaeum compleat, non esse provinciam? Nam ut Orientis
provincias, quarum ratio certissime illam normam redarguit,
hoc loco praetermittam, nec Numidia nec Asturia, quas suis
tamen praesidibus paruisse infra demonstrabimus, peculiaribus
capitibus a Ptolemaeo illustratur, sed illa Africae, haec Tar-
raconensi Hispaniae adiungitur. Reliqua, quibus Mommsenius
nullam provinciam, quae proprie dici posset, Germaniam fuisse
demonstrabat, sunt sane leviora. Nam quod Tacitus hist. I, 8,
ubi totum imperium quale initio belli civilis fuerit recenset,
exercitus tantum Germanicos, non provincias Germanias com-
memorat, facit ideo, quod. omnis potentia sita erat in exercitu
ac legionibus, nulla in populis ipsis, apud quos legiones ver-
sabantur, ac fallantur certe, qui, quod ibiuna Hispania, unum
Illyricum, duo in Asia exercitus nominantur, nullas praeterea
provincias fuisse colligant. Deinde, etsi in multis monumentis
et a multis scriptoribus Germaniae saepe appellentur provin-
ciae, nullam tamen esse ait provinciam, cui tam raro provin-
ciae nomen addatur quam Germaniis. In quo moleste sane
fero, omnem rationem ad numerum revocari. Nam si bis ap-
pellentur provinciae, quater non appellentur, quid efficiatur?
Nihil hercle nisi parum constantem usum fuisse, siquidem et
casu accidit, ut ii quos habemus tituli supersint, et alia alio-
rum est natura, cum multi privatim ab hominibus parum peri-
tis, alii publice illi quidem, sed vel in civitatibus obscuris vel
in provinciis parum Latinitate excultis, pauci omnino et publice
et ab iis, quos accurate dicere voluisse sciamus, positi sint,
in quibus ipsis rursus casu sculptorumque arbitrio multa ad-
ministrata sunt. Quare quod in insigni sane titulo Praenestino
(apud Marin. Arv. p. 793) C. Caesonii Rufiniani Africa et
Lusitania et Achaia et Asia et Baetica et Narbonensis dicun-
tur provinciae, una Germania superior non dicitur, quid osten:
dit nisi aut errorem sculptoris aut aliquem alium casum? Neque

