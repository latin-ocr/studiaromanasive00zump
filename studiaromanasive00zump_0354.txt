342 De propagatione civitatis Romanae.

ea vel de civitate Romana vel de aditu senatus Romani, quod
huc pertinere videatur, doceant. Qua in quaestione dolendum
est, quod Tacitus in Claudii oratione nihil quod nos adiuvet,
affertz qui quoniam hoc demonstrare vult, in republica Romana
qui armis victi in imperium pervenissent, paulatim ad omnia
iura omnesque honores esse admissos, non unum hoc honorum
ius quomodo propagatum sit, persequitur, sed ipsam etiam
civitatem victis populis impertitam commemorat. Ad illud
pertinent quae habet haec: Neque enim ignoro Iulios Alba, Co-
runcanios Camerio, Porcios Tusculo, ct ne vetera scrutemur,
Etruria Lucaniaque et omni ltalia in senatum accitos, ad civi·-
tatem Romanam, quae consequuntur: postremo ipsam ad Alpes
promotam, ut non modo singuli viritim, sed terrae‚r3·entes in
nomen nostrum coalescerent. Tunc solida domi quies et adver-
sus externa floruimus, cum Transpadani in civitatem recepti,
cum specie deductarum per orbem terrae legionum additis pro-
vincialium validissimis fesso imperio subventum est. Ex quibus
quae de iure honorum sunt, nihil aut novi aut quod ad haec
tempora pertineat, afferunt. Sed dictatorem Caesarem constat
unum maxime de civitate Romana fecisse: Transpadanos enim
omnes, i. e. eos Italiae incolas, qui lege Iulia iisque quae con-
secutae sunt legibus nondum cives faeti erant (qua de re
supra p. 30 diximus), in civitatem transtulit (Dio XLI, 36)
vel transferre coepit. Nam quoniam Tacitus, quo tempore
Transpadani reciperentur, solidam domi quietem fuisse ait,
Augustum potius quam Caesarem dici existimo atque illum
quod pater inchoaverat, consummasse. Hi autem Transpadani
num optimam civitatem, qua ius honorum continebatur, acce-
perunt? Videntur certe. Cum enim Caesar ideo maxime iis
civitatem conciliaret, ut suam in republica potentiam augeret
atque in senatu comitiisque certos haberet amicos, nisi ius
honorum addidisset, quod maxime voluerat, non esset assecu-
tus. Accedit, quod Augusto imperante, qui fere patris instituta
executus est, Transpadanos omnes in curiam admissos fuisse
supra docuimus. Erat autem omnino Caesar in optimo civi-
tatis genere donando liberalissimus eaque re Romanorum ani-
mos non leviter commovit. Quare· Suetonius Caes. c. 76 inter

