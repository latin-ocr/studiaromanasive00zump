 

De legibus municipalibus Hispanicis. 287

municipes commemorentur, non efficiatur, nec fuisse quaedam
municipia, Latinitate tantum praedita nec in ipso illo nullum
fuisse quasi corpus quod ab initio statim civitate Romana
uteretur? Quamquam uno in genere paulo deterior est colo-
niarum ratio. Quoniam enim coloni dicuntur, qui vel deducti
vel ad eos, qui deducebantur, ascripti sunt, quomodo qui in
coloniae rempublicam contributi erant, appellarentur? Certe
non coloni, sed poterant municipes vel similiter, atque hinc
quoque accidit, quod in comment. Ι p. 476 tetigimus, ut cum
ipsa colonia nunquam municipii nomen haberet, qui tamen in
ea essent, necessario saepe municipes appellarentur. At muni-
cipiorum id est nomen, ut nihil obstet, quominus quicunque
eorum reipublicae participes sunt, municipes dicantur.
Veruntamen quod in coloniis intelleximus, idem in muni-
cipiis potest demonstrari et in iis municipii-5, quae civitatem
Romanam habuisse constet. Nam in Italia superiore sive in
Gallia Cisalpina non modo coloniae multae cum republica sua
coniunctas habebant gentes Inalpinas, sed etiam municipia.
Commemorat Plin. nat. hist. III, 20, 134 Latini εἰινῐε Euganeas
gentes — etc iis Triumpilinos, venalem cum agris suis populum,
dein Camunos compluresque similes finitimis attributos municipii&
Idem §.138 Cottianas civitates XII attributas esse ait muni-
cipiis lege Pompeia, quas paulo ante Latio praeditas esse dixe-
rat. En id, quod quaerimus: municipia quae quin civitatem
habuerint, non est dubium (nam nullum tunc in Italia erat
oppidum nisi civium Romanorum), coniunctas cum republica
sua habent civitates Latinitate praeditas, duoque in iis muni-
cipiis sunt hominum genera, civium Romanorum et Latinorum,
quibus lege municipali aequaliter cavendum est. Hoc iure Vero-
nam fuisse, quam Traiani demum aetate coloniae ius accepisse
probabile est (Comment. Ι p. 403), eamque ob causam Raeto-
rum et Euganeorum oppidum apud Plin. III, 130 appellari
arbitror, hoc eodem alia non pauca Galliae Cisalpinae muni-
cipia usa esse iudico. Sed quod in Italia primum extitit, idem
deinde ad provincias translatum est. Velut in Africa nobile
imprimis oppidum fuit Utica, quod cum a Punicorum bello-
rum tempore de Romano imperio bene meruisset, praemii loco

