374 De propagatione civitatis Romanae.

niam, ceteri imperatores reliquas provincias ita asciverunt, ut
Caracallo, quiequid in toto imperio hominum ingenuorum su-
peresset, uno iure complecti facile esset.

Absolvimus fere, quod nobis erat propositum, sed adii-
cienda videbantur esse quaedam, quaesi non ad propagationem
civitatis Romanae, ad continendum tamenvimperium pertinerent,
redeundumque simul ad eam, a qua profecti sumus, impera-
toris Claudii orationem, quae Lugduni inventa est. Etenim
demonstratum esse putamus Lugdunenses, ex quo omnino
conditi sunt, optimum civitatis ius habuisse neque ad eos
Galliae principum preces, qui civitatem dudum adepti ab im·
peratore ius honorum peterent, ullo pacto pertinuisse. Quid
igitur erat, quod tabula orationem Claudii senatusque consul-
tum, quod ex ea factum est, continens Lugduni potissimum
collocaretur? Cur haec maxime urbs, in qua memoria bene-
ficii ab imperatore accepti celebraretur, electa est, non aut
Aeduorum aut Lingonum aut alia aliqua civitas foederata, quae
imperatoris liberalitate ornaretur? Alii Lugdunum metropolim
fuisse dicunt (atque ita apud Ptolem. ΙΙ, 8, 17 appellatur) vul-
goque in metropolibus edicta ac leges proponi consuevisse,
alii atque imprimis Alph. Boissievius in praestantissimo opere
de antiquitatibus Lugdunensibus p. 135 coniunctionem aliquam
intercessisse statuunt inter orationem Claudii et inter celebre
Augusti templum Lugduni constitutum, sed qualis ea con-
iunctio fuerit, minus definiunt. Nos quidem dubitamus, an
utrumque quodammodo coniungendum Lugdunumque et quod
Gallorum metropolis erat' et quod templum Augusti habebat,
electum sit, in quo imperatoris oratio aeri incisa publice col-
locaretur. Nam profecto si metropolium illud tantum fuisset
proprium, ut leges et edicta praesidum in iis proponerentur,
qua de re praeter ceteros copiosissime Ez. Spanhemius de usu
et praestant. num. I p. 637 disputat, num esset, cur hoc
monumentum non apud eos, ad quos pertineret, sed apud
Lugdunenses collocandum fuisse videretur? Neque enim im-
peratoris oratio legis aut edicti vicem obtinet 3 ne senatus con-
sultum quidem, quod ex ea factum est, ita erat comparatum,
ut quicquam iuberet, sed Gallorum principes, qui ex certis

