94 De Gallia Romanorum provincia.

opiniones introducere coepissent. Qui si vere statuisse vide-
rentur, paucis defungi possemus, ut cum laudatione auctorum
ea, quae censuissent, reciperemus, cum sublata veritate quae
minus vera sunt, propagare videantur, hoc nobis imponunt
sane molestissimum negotium, ut ab redarguendo disputatio-
nem nostram incipiamus. Quamquam non sic agemus, ut
omnia, quae illi opinionis suae stabiliendae causa attulerunt,
refellamus (etenim et longum id est nec contendendi, sed veri
inveniendi causa scribimus), verum in ipsa veri expositione
eorum quae minus videntur esse probanda, optimam refutatio-
nem inesse arbitramur. Sed ut breviter causam ipsam consti—
tuamus, conveniebat olim inter viros doctos, fuisse in ea quae
Rheno finitur *Gallia iam primo post Christum natum saeculo
provincias quae Germaniae dicerentur, non tam populorum
multitudine, quam barbarorum, a quibus perpetuo defendendae
erant, propinquitate exercituumque quos alebant robore totius
prope imperii Romani maximas, ut viris et fortitudine et summa
dignitate conspicuis committi solerent. Has igitur provincias
D. A. Fechterus Basileensis in commentatione de Gallia pro-
vincia qualis ante Constantini tempora fuerit (quae inserta est
in F. D. Gerlachii, Ι. Ι. Hottingeri, W. Wackernagelii museo
Helvetico historiae, Frauenfeld. ann. 1839, Vol. III), negavit
ullas omnino fuisse. Nam cum in Germania essent octo le-
giones, his binos legatos praefuisse, qui milites regerent im-
periumque aGermanis defenderent3 eosdem iurisdictione mili-
tari, quam appellat, earum regionum, in quibus milites collocati
essent, usos esse, sed civilem iurisdictionem omnium civitatum,
quae usque ad Rhenum pertinerent, fuisse penes legatum
Galliae Belgicae. Quare recte diei de ducibus exercituum
Germanicorum, non recte dici de provinciis Germanicis. Hac
opinione qui duobus vel tribus post Chr. nat. saeculis valuit,
imperii Romani mos prorsus evertitur statuiturque disiunctio
quaedam militaris et civilis imperii, quae nulla usquam fuit.
Ne enim de senatoriis provinciis dicam, quibus tamen ipsis
qui praeerant, quicquid militum habebant, non minus quam
reliquas imperii partes regebant, quoniam antiquitus ita tradi—
tum erat, ut imperatores populi Romani simulatque urbem

