272 De legibus municipalibus Hispanicis.

scriptionibus everti ostenderimus, ne magna quaedam opinio-
num confusio existat providebimus: stabiliemus etiam vetera,
si, quibus ea certissime refelli videbantur, ea minus ipsa con-
stare docuerimus.

Iam si novam tantum sententiam refellere vellemus, per-
pauca dicere satis erat. Brevius enim aliquanto Mommsenius
disputavit, qui quod in omnium prope oculos incurrere pu-
tabat, tamquam de tribunali pronuntiavit paucaque quaedam
in annotatione adiecit, quibus, quasi secundum tantorum moÎ‡
numentorum auctoritatem dubitari amplius non posset, pro-
babilitatis aliquam tenuem speciem ei quod novum invenisset,
circumdaret. Quam brevitatem etsi non vituperamus (neque
enim omnia ubique possumus persequi neque ille erat locus
ad municipiorum rationem explicandam constitutus), ideo tamen
prope aegre ferimus, quod ita nobis eorum etiam quae refellenda
sint inveniendorum cura iniungitur. Cupimus enim persua-
dere viris doctis, nihil esse in tabulis Hispanicis, quod veteri
de municipiis sententiae repugnet, cupimus etiam dubitationi-
bus tollendis providere, ne multis accidat, quod Ed. Laboulaio,
Icto F rancogallico, accidit, qui cum non pauca in his esse
videret, quae ab communibus opinionibus discreparent, vel
quia vetera novis praeferebat vel ut aliorum studia eliceret,
de universorum monumentorum fide dubitare coepit. Quodsi
in refutando disputatio nostra contineatur, veremur, ne discor-
dia, quam perire cupimus, alatur temeritatique eorum, qui
novas quasque res maxime adamare solent, minus subveniatur.
Duplex igitur nostra oratio erit: prior pars ad novam de mu-
nicipiis opinionem refutandam pertinebit, altera in Salpensae
Malacaeque iure explicando versabitur. Illa erit certissima
nec quicquam dubitationis relinquet, haec si non veritatem
ipsam, sed probabilitatem aliquam assequetur, id nonin nostra
culpa, sed in testimoniorum inopia positum erit.

Veruntamen ut causa quae sit perspiciatur, ea fuit adhue
virorum doctorum sententia, ut municipia esse existimarent ea
oppida, quae civitate Romana uterentur: quae cum lege Iulia
data esset Italiae, onmia oppida universae Italiae in ius muni-
cipiorum esse translata: tum propagatam esse civitatem pau-

