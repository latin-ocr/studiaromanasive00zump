De propagatione civitatis Romanae. 347

Romanae consequendae facultas dabatur, sed duo praescripta
fuisse Livius significat, primum ut ne quis in urbem migraret,
ibique domicilium suum collocaret, nisi qui stirpem ex se domi
relinqueret (id enim integritas oppidorum poscebat atque in
coloniis etiam alia instituta fuisse existimo, quibus sortium
confusio prohiberetur), deinde, ut qui transissent, Romae cen-
serentur, qua de re postea plura dicemus. Perpetuam autem
illam legem fuisse negat Madvigius maxime propter ea, quae
apud Liv. XXXIX, 3 narrantur. Querebantur anno ’187 a. Chr.
Latini magnum multitudinem civium suorum Romam commigrasse
et ibi censos esse3 tum Q. Terentio Culleoni praetori negotium du-
tum est, ut eos conquireret et quem G. Claudio M. Livio censoribus
(anno 204) postve eos censores zpsum parentemve ez'us apud se
censum esse probassent socii, ut redire eo cogeret, ubi censi essent.
Hinc igitur vir doctus hoc quidem anno colligit non fuisse
legem, ut qui Latini Romam migrassent, civitatem adipisce-
rentur: quare cum anno 177 legem eam fuisse tradat Livius,
necesse est hoc decem annorum spatio lex illa et lata et abo-
lita sit, id quod nec traditur nec per se ipsum probabile est.
Nos quidem Livii auctoritate non ita abutemur, nec quicquam
ab e0, quod fuisse illam legem nullam ostendat, tradi existi-
mamus. Etenim si erat· lex Latini nominis, ut, qui in urbem
migrasset, censu civitatem Romanam acciperet, num item lex
erat, quae Latinos quicunque in urbem migrarent, recipi utique
atque admitti iuberet? Si quis esset receptus et Romae ha-
bitaret et tribum haberet, quamvis Latinae originis esset, quin
civis esset, non erat dubium, sed non necesse erat, quivis in
urbem admitteretur. Veluti hac aetate apud nos, qui nullum
civitatis discrimen novimus, lege licet omnibus in quocunque
oppido velint considere, atque ex uno oppido in alterum migrare ς
sed ea lex non efficit, ut, quicunque in oppido velint habitare,
sint utique recipiendi atque in novam civitatem admittendi.
Eandem vel similem Latinorum condicionem in Romana re-
publica fuisse hic Livii locus non obscure ostendit. Vetus
lex erat, qua Latinis, si in urbem migrassent, civitas dabatur3
quare cum multi Romam migrassent, sine dubitatione a cen-
soribus recipiebantur in tribus, quos aut stultos aut admodum

