De Gallia Romanorum provincia. 37

legem voluissent. Quamquam in hac censoriae et consularis
potest-atis coniunctione maiorem tamen vim fuisse arbitror con-
sularis, quare cum ex censoribus anni 89 alter decessisset,
alter per seditiones civiles int-erfectus esset, omnis faciendorum
civium potestas ad consules transiit eoque magis, quod non
multo post censura Sullanis legibus omnino sublata est. Itaque
et Mariani postquam republica consulatuque potiti sunt, ut
partes suas confirmarent, plurimos populos in civitatem Ro-
manam nulla nova lege latareceperunt, et rursus L. Sulla,
cui etiamsi per legem Valeriam de dictatura non licuisset,
tamen per consulatum, quem anno 80 habuit, licebat, et resti-
tuta anno 70 per Cn. Pompeium censura de eadem re denuo
actum est et denique anno 49 dictator Caesar, cum censores
superiore anno creati Ap. Claudius Pulcher et L. Calpurnius
Piso magistratu abissent, pro consulari potestate nulla alia lege
lata ipsis Transpadanis civitatem tribuit.

At enim praeter hanc, de qua disputavimus, legem Iuliam
etiam alia de civitate lata est anno 89 Plautia Papiria a
M. *Plautio Silvano et C. Papirio Carbone tribunis plebis, de
cuius tempore cum alii viri docti, velut Orellius in excursu
ad Ciceronis orationem pro Arch. in Ciceron. orat. select. XV,
Tui-ici 1836, p. 459 satis recte iudicarunt, tum Bart. Borghesius
in Diurn. Arcad. anni 1829, 1 p. 115 sq. magna cum eruditione
disseruit. Eius naturam ab lege Iulia diversam fuisse vel
haec res docet, quod ab tribunis plebis i. e. non auctore senatu,
qui omnem maiorem liberalitatem prohibebat, sed a populari
factione rogata est. Quamquam eam non magnam fuisse nec
multa nova sanxisse arbitror. Cum enim Iulia lex omnia ci-
vitatum genera comprehenderet, quid Plautia Papiria concederet
amplius? Unum affert Cicero p. Arch. 4, 7 (cf. schol. Bob.
p. 353), ut ii, qui foederatis civitatibus ascripti fuissent, si tum
cum lex ferretur, domicilium in Italia habuissent et sexaginta
proximis diebus apud praetorem Romae professi essent, cives
Romani fierent. Suspicor etiam fuisse 'in ea, si qui non civi-
tate illi quidem, sed praemio tamen digni esse viderentur, ut
liceret iis Latinitatem dari ab iisdem, quibus civitatis tribuendae
ius esset3 sed certi nihil affirmo, siquidem etiam Iulia lex tale

