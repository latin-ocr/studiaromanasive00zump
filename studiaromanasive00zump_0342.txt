330 De propagatione civit-atis Romanae.

Calenus, tribunus militum, sed Aeduus (Tac. Hist. ΙΙΙ, 35),
Iulius Maximus e Batavis (Tac. Hist. IV, 33), Iulius Paulus
ex stirpe regia Batavorum (Tae. Hist. IV, 13), Iulius Sabinus,
Lingonum princeps (Tac. Hist. IV, 55), Iulius Tutor ex Tre-
veris (Tac. ibid.)‚ Iulius denique Vindex ex Aquitanis (Dio
LXIII, 22) ipsumque Iulium Civilem, qui imperante Vespa-
siano ingentem Batavorum seditionem excitavit, quia regia
stirpe erat cognatosque Iulios habebat, ab Augusto donatam
civitatem habuisse nec recte uno loco ab Tacito Hist. IV, 13
Claudium appellari exist-imo. Multos autem etiam alios Gal-
lorum principes ab eodem Augusto vel propter nobilitatem vel
propter virtutem civitate donatos, iu Iuliis illis, quorum inter
milites Romanos mentio fit, latere cense03 nam militia princi-
pibus bellicosis et maxime placere debuit et ostentandae vir-
tutis praemiorumque assequendorum optimam occasionem prae-
bebat. Nec modo Gallorum, verum etiam Germanorum, qui
nondum in provinciae formam redacti erant, principes civitate
Romana donabantur, veluti Arminius, Germaniae liberator,
quem Vell. ΙΙ, 118 ait, cum* popularium suorum cohortes in
exercitu Romano duceret, civitatem esse assecutum. Nec mi-
nus frater eius Flavus, socer Segestes aliique propinqui no-
biles, qui apud suos multum valere viderentur, idem praemium
acceperant. Eorum omnium nomen ex consuetudine Romana
erat Iulius, praenomen, quod eam ipsam ob causam quia omnium
commune est, fere tacetur nec commemorari inveni nisi in
Vindice, Gaius. Populorum quidem, quorum principes civi-
tate donabantur, nullum observatur discrimen, ut ex foederatis
et ex liberis ct ex stipendiariis et ex iis denique, qui nondum
subiecti erant, pariter cives Romanos factos esse videamus.
Quare illorum quattuor foederatorum, quos diximus, populo-
rum principes eam tantum ob causam existimamus prae reli-
quis adisse imperatorem Claudium, quod cum populi sui Gal-
lorum essent honoratissimi optimoque iure uterentur (nullus
enim in Gallia Comata erat Latinitate, nullus civitate Romana
praeditus praeter colonias), facillime se quod petebant, asse-
cuturos esse putabant.

