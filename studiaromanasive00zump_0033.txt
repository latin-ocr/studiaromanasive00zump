υ ναι-κ *τήν ψυ- ·‚-v·- ι- -· ⁴ · ·

De Gallia Romanorum provincia. 21

perasse statuamus. Anno 108 quas provincias consules sortiti
sint, parum certa mentio fit. Ex quibus unum Ser. Sulpicium
Galbam accepisse arbitror Hispaniam ulteriorem. Neque enim
quid in Italia gesserit commemoratur et ab Appiano Hisp.
c. 99 inter Hispaniae praesides recensetur, neque ulla causa
est, cur eum ex praetura potius quam in consulatu eo pro-
fectum esse credamus Pighio Annal. III p. 118. Immo cum
Cimbri tunc in Hispaniam profecturi esse putarentur, illam
provinciam consulari exercitu coercere tutius videri debuit.
Quod si ita est, L. Calpurnium Pisonem Frugi, filium con-
sulis anni 133, quem Appian. l. l. eius successorem fuisse ait,
anno 107 in praetura (nam cum Cic. in Verr. IV, 25 praeto-
rem appellet‚ utrum in ipsa praetura an ex ea provinciam ob-
tinuerit, dubium potest videri) Hispaniae praefuisse ibique
occidisse statuemus. Collegam autem Galbae, M. Aurelium
Scaurum Italiam cum Gallia tenuisse hinc colligo, quod cum
prorogato imperio in provincia mansisset, anno 106 a Cimbris
superatus ac caesus esse narratur (Liv. ep. LV 113 Vellei. ΙΙ, 123
Tac. Germ. c. 37). Anno 107 consularium provinciarum haec
divisio fuit, ut C. Marius extra sortem Africam acciperet,
L. Cassius Longinus Italiam et bellum Cimbricum, qui in
ipso consulatu in Gallia Transalpina a barbaris cum exercitu
caesus est (Liv. epit. LXV; Caes. bell. Gall. I, 7), tum
anno 106 hoc tantum scimus Q. Servilium Caepionem et in
urbe legem iudiciariam tulisse et. in Gallia crimen Tolosanum
commisisse, ut eum et Italiam et Galliam obtinuisse intelliga-
mus; de collega eius C. Atilio Serrano tacetur, quem potius
externae alicui provinciae, quam item Italiae praefuisse con-
iicio. Similiterque de anno 105 iudico, quo Cn. Mallium
Maximum Cimbris ad Rhodanum succubuisse constat, P. Ru-
tilium Rufum (nam nullo argumento allato ci Italiam assignat
Pighius Annal. III p. 145), quia propter peritiam a Val.
Max, II, 3, 2, propter severitatem a F rontin. Strateg. IV, 1, 12
et 1V‚‘2, 2 (cf. Fest. s. v. Rufuli) laudatur, extra Italiam pro-
vinciam obtinuisse censeo. At de anno 104, quo C. Mario
bellum Cimbricum mandatum esse constat, dubium erit, collega
eius C. Flavius Fimbria utrum externam aliquam provinciam

