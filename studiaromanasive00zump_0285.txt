*²13- Vr·

De legibus municipalibus Hispanicis. 273

latim per provincias, in quibus si quae bene meruissent urbes,
civitate donatas item municipiorum nomen accepisse 3 itaque
quo pluribus daretur civitas, eo plura extitisse municipia, tan-
demque huc esse deventum, ut cum ab Caracallo omnibus in-
genuis hominibus per imperium Romanum impertita esset
civitas, nullum superesset oppidum, quod non municipium et
esset et rite diceretur. Nam de coloniis earumque ab muni-
cipiis discrimine, quod quale fuerit praeter nominis honorisque
inanem quandam speciem neque alius quisquam invenire potuit
neque nos invenimus in comment. I p. 474 sq., hoc loco non
disputamus. Nunc autem municipiorum nomen ac ratio paulo
latius extenditur. Sic enim statuunt duo fuisse municipiorum
genera, unum illud, quod dudum omnes existimarunt, quod
civitate Romana utebatur, sed accedere alterum inferiore illud
quidem iure praeditum, sed quod tamen non minus municipii
nomine ornaretur. Etenim etiam ea oppida, quae Latinitatem
haberent, municipia esse appellata, ut, si quod diceretur mu-
nicipium, incertum esset, utrum civitate Romana an Latino
tantum iure uteretur. Nobis quidem, ut Salpensam Malacam-
que et municipia vocari et pro Latinis civitatibus haberi in-
telleximus, non hoc videbatur esse faciendum, ut, quae origo,
quae ratio municipiorum antiquitus fuisset, explicaremus. Longa
ea quaestio est neque ad hanc rem quae agi ur'utilis. Quod-
cunque enim municipiorum ius fuit, cum Jarva erat Roma
multique ac potentes populi per Italiam imperitabant, id et
potuit certe tanto annorum spatio mutari et mutatum esse con-
stat, nec si quid initiis libertatis Romanae fuit, *quamvis semina
eorum, quae postea facta sunt, contineat, idem usque ad Do-
mitiani tempora servatum esse probabile est. Quamquam illud
merito poterat postulari, si quod in provinciis ius reperiri vi-
deretur, ut id alicubi in adulta republica, cum unum iam ac
potentissimum esset imperium Romanum, extitisse ostenderetur.
Nihil enim novi in hoc quidem genere excogitarunt impera-
tores, sed quae ab maioribus tradita acceperant, definiverunt,
auxerunt, amplificarunt. Iam tot olim fuerant in Italia civi-
tates Latinae, tot postea conditae sunt per provincias, tot su-

* persunt rerum Romanarum auctores amplissimi, tam frequens

18

