De Gallia Romanorum provincia. 73

tempore consules in consulatu ips0, Ciceronis aetate exacto
magistratu in provincias profectos esse constet, annum 74 a. Chr.‚
quo Μ. Lucullus et M. Cotta consules fuerunt, pro termino
quodam fuisse statuunt, ex quo consulatus ratio mutata sit,
certe falsum est, nec quomodo aut quare factum sit, explicari
potest. Nam, ut unum exemplum afferam, Q. Metellum Ce-
lerem, cos. anni 60, supra certissimis testimoniis docuimus in
ipso consulatus anno in provinciam sibi decretam exire cum
vellet, prohibitum esse a tribuno plebis. Sed post hanc legem
Vatiniam nemo consulum ante exactum magistratum provin-
ciam externam adiit. Quare recte prorsus Cicero de nat.
deor. II, 3, 9 bella ait ab ducibus geri incipi, cum auspicia
posuerint, et Dio Cass. XLV, 20 M. Antonio exprobrari facit,
quod consulatus sui tempore urbem reliquerit, qua in re ille
non negligentiam modo magnam publicae salutis ostendit,
verum etiam leges violavit. Nec quod M. Crassus anno 55
consulatus sui mense extremo in provinciam abiit (Cic. ad
Att.1V‚ 13), sententiam nostram refellit3 nam et vituperabatur
ille propterea et in Italia certe magistratum suum exegisse
videtur et longissimum denique in provinciam iter habebat3
anno vero 43 si Pansa et Hirtius in ipso consulatu in provin-
cias properarunt, et in ipsa ltalia ac prope urbem bellum erat
et exercitum habebant consules et denique facile senatus con-
sultis excusabantur.

Sed hoc quidem indicare magis quam explicare hoc loco
statuimus3 illud autem quaeritur, quod quinquennium lege
Vatinia Caesari datum est, quale fuerit atque unde coeperit.
Cer-tam ea de re significationem habet Cicero de prov. cons.
c. 15, quo loco dicit, a quibusdam viris clarissimis sententias
dictas esse, ut ex lege Sempronia consulibus in annum 55
designandis aut ulterior Gallia, cum Syria aut citerior item
cum Syria decerneretur. Has qui decernat, de eo haee habet:

·Alter belli Gallici rationem habet (i. e. relinquit Caesari Nar-

bonensem Galliam, ex qua sola bellum cum barbaris geri
poterat), fungitur offic-io boni senatoris (i. e. eam potissimum
provinciam eripit, quae invito senatu Caesari populi scito tra-
dita erat, relinquit eam, quam senatus ipse addiderat), legem

