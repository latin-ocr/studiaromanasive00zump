46 De Gallia Romanorum provincia.

Transalpinam anno 82 Marianarum partium alicui duci pa-
ruisse intelligimus ex Sertorii rebus, quem eum Plut. c. 7
praetermisso itinere Gallico narret ex Italia in Hispaniam iter
facientem in Pyrenaeis tantum montibus aliquas a barbaris
gentibus difficultates superasse, nullis armis in Gallia occurrisse
existimamus. Neque mirum est Cisalpinam Galliam non com-
memorari per dictaturam Sullae: qui, si verum est, quod
videmur docuisse, nullam eam fuisse propriam provinciam,
quoniam summam omnium rerum in Italia potestatem habebat,
facile in ea quicquid placebat, administrare poterat. Videntur
etiam nonnulla in re agraria per Cisalpinam esse innovata3
nam quia hoc imprimis agebatur, ut urbs ipsa quaeque regiones
circa eam erant, militum praesidiis munirentur, multas in ea
colonias deduci inutile erat. Vide commentationum epigraphi-
carum Vol. I p. 250 sq. Sed postquam L. Sulla ineunte anno
79 dictatura sese abdicavit, quia libertas reipublicae restituta
erat seditionesque eius potentia oppressae revixerunt, continuo
utriusque Galliae mentio fit. Etenim cum anno 78 a factione
Mariana ad consulatum evectus esset M. Aemilius Lepidus
collega Q. Lutatio Catulo, quem optimates tuebantur, consulibus
futuris ex nova lege Cornelia provinciae decretae sunt Gallia
Transalpina et Italia, ex quibus illa sorte evenit M. Lepido
(App. bell. civ. I, 107), haec Ω. Catulo. Qui cum vehementer
de republica dissiderent, senatus eos iureiurando obstrinxit,
fore ut nullas res novas molirentur, qua fide quia Lepidus se
tamdiu teneri existimabat, dum consulatu fungeretur, ante
exactum magistratus sui annum urbe exiit, ut et comitia in
annum insequentem facienda prohiberet vacuamque magistrati-
bus Romam deprehenderet (quare anno 77 per interreges demum
consules creatos esse ex Sall. hist. orat. Phil. libr. I fr. 51
extr. discimus) et quae ad. bellum opus essent, compararet.
Optimates autem cum Ω. Catulum resistere iusserunt, tum
extra ordinem Cn. Pompeio, qui nondum ullo honore ornatus
maximas tamen res gesserat, imperium detulerunt (Plut. Pomp.
c. 16).' Iam Livius epit. XC sic ait: M. Brutus, qui Cisal-
pinam Galliam obtinebat, a Cn. Pompeio victus est, unde facile
aliquis Galliae Cisalpinae tunc peculiarem aliquam provinciam

