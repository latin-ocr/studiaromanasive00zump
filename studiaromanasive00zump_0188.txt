176 De Gallia Romanorum provincia appendix.

fuerit, eum transisse, denique anno 50, non anno 49, ei con-
sulatus petitionem concessam esse colligit.

Sequitur altera ratio, qua tota prope Hofmanni commen-
tatio nititur, quod Caesari lege tribunorum in comitia anni 50
petitionem datam esse putat, non anni 49, quae communis .
omnium virorum doctorum sententia est. Ac vulgaris huius
sententiae argumenta videntur esse certissima. Quid enim pla—
nius est, quam Dionis XL, 51 verba, qui Caesari illa lege
datum esse scribit ἀπόντι τὴν ἀρχὴν ὅταν ἐκ τῶν νόμων καθήκῃ
αἰτῆσαι i. e. ut legitimo post primum consulatum tempore ex-
acto petere liceret, id quod anno 48 accidere omnes concedunt
neque Hofmannus negat. Atque ipse Caesar bell. civ. Ι, 32
ait se nullum extraordinarium honorem appetisse, sed expectato
legitimo tempore consulatus eo fuisse contentum , quod omnibus
civibus pateret, legitimum autem illum annum bell. civ. ΠΙ, 1
fuisse ait annum 48. Denique Hirtius bell. Gall. VIII, 50
anno 50 narrat Caesarem colonias et municipia Galliae adisse,
ut se et honorem suum in sequentis anni (i. e. anni 49, cum con-
sules anni 48 creati sunt) commendaret petitione. His tantis
testimoniis quid potest esse magis perspicuum? Sed non pla-
cent Hofmanno p. 27, imprimisque Dio improbatur, cui ex·
ceptionem illam plane ac dilucide legi ascriptam fuisse, con-
cedere se nullo modo posse. Scilicet nos Dione longe sapientiores
nec, si quid nobis obscurius est, dubium potest esse, quin ille
potius in re maxima errarit quam nos minus diligentes fue·-
rimus. At non erat illa exceptio, sed ipsa lex admodum sim-
pleX‚ quae in certum annum Caesari absenti consulatum daret.
Sed fuerit exceptio, cur tandem Dioni concedi non potest?
Nimirum tribunos si anni 49 petitionem absenti darent, aut
nihil omnino fuisse acturos aut eadem lege Caesaris imperium
prorogare debuisse. Quorum hoc non fecisse eos constare,
illud non fuisse Caesaris prudentiae relinquique, ut absenti
anno 50 petere permiserint. At unde constat, non prorogatum
esse lege tribunicia Caesaris imperium? Hoc frustra quaeras
apud Hofmannum, quem cum tam prope ab 6ο quod verum
est abfuerit, aliis tamen errorem obiicere quam sibi amplius
quaerendi officium imposuisse mirere.

