118 De Gallia Romanorum provincia.

ritur qua potestate fuerit. Num uni tantum ex Gallicis pro-
vinciis praefuit? an maiore quodam iure utebatur? De prima
eius expeditione sic tradit Dio LIV, 32, eum principes Galliae
ob censum , qui tune primum agebatur (Liv. epit. CXXXIX),
res novas molientes Lugdunum convocasse ad aram Augusto
condendam (Suet. Claud. ‘23 Strabo IV, 3, 2), tum prope in-
sulam Batavorum Rhenum transisse, Usipetes et Sigambros
et Frisios et Chaucos superasse: quorum illud facere non po—
terat nisi qui Lugdunensi praeesset, hoc nisi Belgicae. Rexit
igitur utramque. De Aquitania tacetur quidem, sed non quod
eam non rexerit, ut opinor, sed quod in ea nihil memoria
dignum gestum est, ut prorsus Drusum universae Galliae,
quae imperatoris esset, ab Augusto praefectum esse iudicem.
Sic confundebatur quasi illa provinciarum descriptio, quae
modo instituta erat3 neque enim necesse erat, , tres haberet
Drusus legatos, sed prout belli rationes poscere videbantur,
etiam plures legionibus praeficere poterat. Hieme autem in
urbe peracta rediit Drusus in Germaniam anno 11 itemque
anno 10, quo praetor erat, quamquam Augustus et Tiberius
eum comitabantur (Dio LIV, 36), idem habebat imperium quod
antea, siquidem et in Cattos expeditionem suscepisse narratur
(Dio l. 1.; Flor. IV, 12, 26), et filius eius Claudius illo ipso
anno Lugduni natus est Cal. Augustis (Suet. Claud. c. 2),
unde eum non minus Lugduni quam ad inferiorem Rhenum
imperasse videmus. Neque magis anno 9, quo consulatum
gessit, imperium deposuit, sed propere transgressus in Ger-
maniam obiit (Dio LV, *13 Liv. CXLII; Vellei. II, 97). Qua-
driennium igitur summum Galliarum imperium ita tenuit vitrici
legatus, ut singulas provincias per suos legatos rexisse videatur.
Successit autem fratri Tiberius (Vellei. ΙΙ, 97), quem Augustus
cum ipse in Galliam profectus esset, item ut illum universae
Galliae praefecit. Neque enim quod Dio LV, 6 narrat: τὸν
δ’ οὖν Τιβέριον ἐς τὴν τοῦ αὐτοκράτορος ἀρχὴν ἀντὶ τοῦ Δρούσου
προαγαγὼν τῇ τε ἐπικλήσει ἐκείνῃ ἐγαὺρωσε καὶ ὕπατον αὖθις
ἀπέδειξε, aliter intelligi potest, nisi sic, ut Tiberio imperium
Galliarum acius suorum legatorum singulis provinciis praefi-
ciendorum, quod olim Drusus habuerat, delatum esse existi-

