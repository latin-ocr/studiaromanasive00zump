154 De Gallia Romanorum provincia.

per biennium fere praefuit 3 nam excepit eum iam anno 58
T. Curtilius Mancia (Tac. Ann. XIII, 56), cuius vita reliqua
est ignotior. Nec quando provincia abierit, traditur, sed cum
eodem fere tempore inierit, quo in inferiore Germania Dubius
Avitus, decessisse etiam una cum hoc coniicio idque eo magis,
quod utramque Germaniam acceperunt Scribonii Rufus et
Proculus, fratres egregia concordia nobiles, sed nobis parum
noti, qui quia Neronis suspicionem moverant, anno 66 in Grae-
ciam evocati et necati sunt (Dion. LXIII, 117). In eorum locum
missi sunt, ad inferiorem provinciam regendam C. Fonteius
Capito, cos. anni 59, qui cum in suspicionem imperii affectati
venisset, iussu Galbae anno 68 occisus est (Tac. hist. I, 7 et
373 ΙΙΙ, 6·2; Dion.LXIV,2), ad superiorem L.Verginius Rufus,
cos. anni 623, qui curn Vindicis seditionem oppressisset, tarde
Nerone deserto ad Galbae partes transierat ideoque novo im-
peratori suspectus specie amicitiae in urbem abductus erat
(Tac. hist. I, 8). Huic stat-im suffectus est Hordeonius Flaccus
(Tac. hist. I, f) sq.), qui a legionibus, quarum contumaciam
coercere non poterat, occisus est (Tac. hist. IV, 36„ Capitoni
A. Vitellius, cos. anni 48, successit (Tac. hist. I, 9), qui paulo
post imperium adeptus est. Qui cum in urbem proficisceretur,
quem suo loco provinciae praefecit? Nemo nominatur a Ta·
cito, qui illorum temporum historiam plene scripsit, sed hoc
tantum habet Hist. II, 57 curam rzpae Hordeonio Flacco esse
permissam. Hoc quid significat? Num antea ripae curam
nullam habuerat Flaccus? At necesse erat haberet qui supe-
riorem Germaniam tueretur. Aliud igitur dicit Tacitus, nimi-
rum hoc, utramque Germaniam ei esse commissam, quae cum
maxima copiarum pars cum Vitellio in Italiam abisset, non
amplius duobus legatis consularibus videbatur egere. Itaque
Tacitus Hist. IV, 12, ubi Civilis seditionem narrat, unum
Hordeonium nominat: ille in inferiore provincia bellum gerit,
ille omnium legionum legatis imperat, ille unus totam rem
administrat, ut neminem alium tunc inferiori Germaniae prae-
fuisse eluceat. Sed occiso eo rursus divisae sunt Germaniae3
nam Licinius Mucianus, qui tunc Romae imperium procurabat,
in inferiorem misit Q. Petilium Cerialem Caesium Rufum,

