 

De Gallia Romanorum provincia. 141

admittemus, sequetur non tam hoc ut legatus Augusti per
proconsularem provinciam militare quoddam imperium habuerit,
quam illud, ut proconsul quodammodo ei, quam proprie lega-
tus tenebat, provinciae Numidiae praefuerit, id quod nec dixit
quisquam nec ullo argumento demonstrari potest nec cum
consilio illo, quod Caligula in separanda Numidia minuenda-
que proconsulis potestate secutus esse fertur, convenit.. Quid
igitur faciamus? Hoc, opinor, ut dioecesim illam Numidiam
diversam esse statuamus ab provincia Numidia, cui legatus
praeerat, singularique aliqua de causa vel belli vel seditionis
huic dioecesi, quam rursus ab Africa propria seiungi non pla-
ceret, non solitum legatum proconsulis, sed Augusti legatum,
qui copiis maioribus instructus res componeret, esse impositum.
Quod quamquam intelligo me sine ulla alia auctoritate dis-
putare ac ne tempus quidem, quo haec in Africa acciderint,
accuratius posse definire, (nondum enim in inscriptione illa
temporis indicium inveni) non video tamen, qua alia ratione ι
haec tanta difficultas possit superari. Veruntamen utut hoc
est, illud arbitror constare, de Africae et Numidiae imp'erio
nihil illinc posse colligi. Sic reliquae iam fiunt tres inscri-
ptiones, quarum duae incidunt in aetatem Vespasiani, cum
Africa et Numidia bello civili, quod antecesserat, concussae
imprimis magna cura egerent: quo tempore factum esse, quod
antea non factum esset, impositumque rectorem ab Caesare,
qui discordias componeret, nihil habere potest admirationis.
Quare quod Domitius Afer apud Grut. p. 403, 1 (cf. Mar.
Act. fr. Arv. p. 756) dicitur praetorius legatus provinciae Asr.
imp. Caes. Aug, non debet eo pertinere, ut Numidia. cum Africa
coniuncta fuisse videatur, sed hoc significat, tota proconsulari
potestate abolita universam Africam traditam esse legato Au-
gusti, ad idemque prorsus tempus spectare censeo alterum

” ’ titulum apud Mur. 766, 5, quo Afri frater appellatur qm· cum

 

'esset candidatus Caesar. pr. desig. missus est ab imp. Vespasiano
Aug. legatus pro praetore ad exercitum qui est in Africa et
absens inter praetorios relatus, ut tunc extra ordinem fratres
Domitios Africae et Numidiae impositos esse existimem. Alio
ex genere est inscriptio P. Metilii Secundi (apud Orell. 3382),

