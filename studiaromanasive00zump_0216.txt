204 De dictatoris Caesaris honoribus.

narratur, non vi, sed lege lata Caesarem aerario potitum esse,
sed universum bellum in Pompeium eiusque legatos iam lege
ac iure munitum gessisse. Notabilis autem est ipsa etiam pro-
consularis potestas, quae paulatim ita amplificata est, ut Caesar
ea ornatus toti orbi terrarum imperaret. Nam in vetere re-
publica ea unius fere provinciae uniusque anni finibus conti-
nebatur, Sulla tempus produxit, Caesaris Pompeiique ambitio
et tres pro una provincias et decem annos comprehendit, Cae-
saris denique consummata iam potentia, etiamsi forte perpe-
tuitatem nondum concupivit, (nam anni haud scio an certi
sint praescripti, per quos Caesar imperium haberet in provin-
ciis) provinciarum certe fines sustulit ad eamque amplitudinem
pervenit, quam postea Augustus retinuit atque ad successores
suos propagavit. Haec igitur est origo proconsularis illius
potestatis, quam postea imperatores Romani habuerunt (cf.
Comment. Vol. II p. 79), quorum dominatio nihil novum, nihil
insolitum adiecit.

Atque hanc ob causam, quod haec potestas ei, qua Cae-
sar antea in Galliis regendis usus erat, prorsus similis fuit,
factum esse arbitror, ut ab eo tempore, quo eam accepit, anni
principatus numerari non soleant. Etenim veteres, qui accu-
ratius de chronologia scripserunt (nam eos, qui crassiore ratione
usi mensibus neglectis annos tantum numerant, velut Syncell.
p. 574 ed. Bonn., praetermitto), regnum Caesaris fuisse dicunt
quattuor annorum et septem mensium (vid. Euseb. Chronic.
' tom. Ι p. 194 Venet., Chronic. Pasch. p. 354 ed. Bonn.), ut,
cum Idib. Martiis anni 44 occisus sit, initium regni incidere
oporteat in mensem Iulium vel Augustum anni 49. Iam pro—
consularis illa potestas quoniam senatus ille extra urbem, de
quo diximus, ipsis Kal. April. habitus est (Cic. ad Att. IX, 17),
delata est Caesari initio mensis Aprilis, a qua si regnum eius
inciperetur, quattuor anni et undecim certe menses efficerentur:
quare alium honorem quaerendum esse intelligo, quo accepto
et supra reliquos civitatis principes Caesar elatus sit et septem
tantum menses supra quattuor annos vixerit, neque alius re-
peritur nisi dictatura, quae in fastis Capitolinis primo honorum
Caesaris loco ponitur. Eam decretam esse anno 49 C. Claudio

