52 De Gallia Romanorum provincia.

iubebat) anno 75 decernerentur Italia et Narbonensis Gallia.
Ac Lucullo quidem Plutarchus Luc. c. 5 antequam consul
crearetur, narrat sorte evenisse Galliam Cisalpinam i. e., ut di-
dicimus, Italiam et Galliam3 collegae eius quae obtigerit pro-
vincia non addit, sed fuisse eam quam diximus probabile est.
Verum cum casus ita tulisset, ut vel exeunte anno 75 vel
ineunte 74 L. Octavius, Ciliciae rector, moreretur, L. Lucullus,
quia Mithridaticum bellum imminebat nec ultra differri poterat,
a populo, ut videtur, Ciliciam bellique administrationem acce-
pit, collegaque eius, ne in minore provincia nihil gloriae pararet,
precibus senatum permovit, ut is sibi classem bellumque mari
gerendum permitteret. Quo facto ubi uterque consul urbem
reliquit, vacua facta est et Narbonensis Gallia, quae vel prae-
tori alicui data vel ei qui antea habuerat, quisquis fuit (neque
enim L. Manlium, qui anno 76 obtinuerat, tunc amplius in ea
fuisse arbitror) prorogata est, et Italia, quam proconsulari im-
perio, ut par erat, C. Cotta rexit bellique ac triumphi-occa·
sionem accepit. Anno 73 a. Chr. quae consulares provinciae
fuerint notum est. Nam M. Lucullus Macedoniam habuit
(Comment. epigraph. ΙΙ p. 181), C. Cassius Varus Italiam. In
quo rursus argumentum satis certum deprehendimus, quo Ita-
liam cum Gallia Cisalpina coniunctam consulis alterius imperio
paruisse intelligamus. Etenim cum illo anno bellum gladiato-
rium exarsisset, primus ducum Romanorum a Spartaco victus
est Clodius aliquis, de quo sic refert Plutarchus Crass. c. 9:
ἔπειτα Κλωδίου στρατηγοῦ μετὰ τριςχιλίων πεμφθέντος ἐκ Ῥώμης,
ac similiter Orosius V, 24 Clodii praetoris, qui servos obsidione
cinxisset, castra expugnata esse scribit. Sed et Plutarchum
Graecorum more στρατηγόν intelligere eum, qui dux exercitus,
non qui praetor sit, et Orosium parum vere tradidisse ostendit
Livius epit. XCV3 nam is Claudium Pulchrum legatum a
Spartaco victum esse ait. Cuius igitur ille imperatoris legatus
erat? Certe non praetoris alicuius (nam post hanc cladem
P. Varinium Glabrum praetorem eiusque legatum Furium a
Spartaco victos esse tradit Plutarchus), nec imperatoris extra
urbem in provincia aliqua collocati, sed tum ad urbem cum
exercitu commorantis3 nam nec exercitum ullum tunc ad urbem

