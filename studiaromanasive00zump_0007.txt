A. W. ZUMPTIUS LECTURIS s. p.

Quas virorum doctorum benevolentiae commendaturi sumus
de selectis antiquitatum Romanarum capitibus disputationes,
etsi videmus commentationibus epigraphicis, quarum duo vo-
lumina olim edidimus, propemodum esse similes, pauca tamen
praemittenda esse putavimus, non ut rationem nostram quae-
rendi exponeremus, quae si iis qui harum! litterarum studiosi
sunt placuit, expositionis non eget, si non placuit, oratione
nostra gratior fieri non potest, sed ut et veterem morem ob-
servaremus, et quid in quaque disputatione secuti essemUS,
breviter significaremus. Coepimus quidem haec scribere ante
quattuor fere annos: quae cum postea locupletaremus‚ com-
poneremus, adornaoemus, saepe nos magna dubitatio subiit,
an, quae Latine ex consuetudine nostra scriberemus, hac lin-
gua nostra communi Germanice narrari praestaret. Nam olim
lingua Latina huius generis existimabatur esse propria, ut non
vqui ea uteretur, excusatione, sed qui non uteretur, vituperatione
dignun esse videretur quaeque antiquis temporibus acta sunt,
si antiquo sermone exponerentur, ea quae argumento unice
conveniret, forma electa esse putaretur. Nunc mutato more
plurimi etiam de antiquitatibus tradunt Germanice: qui Lati-
. nam orationem servant, eo prope redacti sunt, ut eam non
publicae utilitatis, sed sui cuiusdam studii aut doctrinae osten·
tandae causa elegisse videantur. Habet tamen sua utraque
oratio commoda. Nam Latine scribentes quamquam dubium

non est, quin a paucis omnino expetamur, a paucioribus in-
· *ff

