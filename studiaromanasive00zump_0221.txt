De dictatoris Caesaris honoribus. ‘209

urbanarum potestas videtur illa fuisse, qua Caesarem cum
primum Pompeio Italia pulso Romam intraret, ornatum esse
supra dixi: quae cum in plures annos, ut opinor, delata esset,
etiam postea, si quando aliis honoribus vacaret, sufficiebat.
Quae cum ita sint, et Appianum non modo vere, verum etiam
reliquis auctoribus copiosius tradidisse, et recte versum illum
fastorum Capitolinorum a viris doctis expleri intelligemus sic:
C· IVLIVS· G· F· C· N· CAESAR

DIC[TATOR- COMIT- HAB· CAVSSA
Addi his posset: ET· LATINARVM- FERIARVM· CAVSSA
(nam has ab eo celebratas esse constat aliosque ob-eam cau-
sam dictatores factos), sed spatium, quod vacuum est, non
videtur tot verba capere.

Successit alter Caesaris consulatus, is, de quo omnis bel-
lorum civilium contentio exarserat, ipsis decem postquam pri-
mum gessit, annis susceptus, quemadmodum Caesar bell. civ.
ΠΙ, 1 ait: illo anno se per leges consulem fieri licuisse. Perti-
net eo versus quartus fragment-i Capitolini:

C· IVLIVS· C· F· C· N· CAESAR ΙΙ

Ρ· SER[V1LIVS· P· F· C· N· VATIA- ISAVRICVS
Quamquam eum non in urbe iniit Caesar, sed Brundisii3 nam
App. bell. civ. II, 48 eum Decembri mense et Dio XLI, 39
antequam consulatum auspicaretur, Roma exisse scribunt, Brun-
disio autem prid. Non. Ian. naves se solvisse ipse narrat bell.
civ. ΠΙ, 6. Totum igitur consulatum gessit absens, cum Ser-
vilius, qui unus ab Dion. XLII, 17 in rebus urbanis huius
temporis narrandis commemoratur, omnia munera solus obiret.
Tenuit tamen dignitatem consulis Caesar etiam absens; nam
cum extremo anno 48 Alexandriam venisset, scribit bell. civ.
III, 107 pro consulatu quem gereret, se regum Aegyptiacorum
controversias ad suum iudicium vocasse. Sed Romae post
pugnam Pharsalicam senatus populusque multa in honorem
Caesaris decrevit, de quibus Dio XLII, 18 sq. sic narrat, pri-
mum allato de victoria nuntio nihil aliud esse factum, nisi ut
plebs Cn. Pompeii et L. Sullae statuas pro rostris posit-as
everteret (τὰς μὲν εἰκόνας τοῦ τε Πομπηΐου καὶ τοῦ Σύλλα τὰς
ἐπὶ τῷ βήματι ἑστώσας ἀνεῖλον, ἄλλο δὲ οὐδὲν τότε ἔπραξαν),

14

