De dictatoris Caesaris honoribus. · 221

enim collegam habuit, qui, ut ipse iam videretur esse creatus,
certe sine comitiis fieri non potuit nec quod Caesari datum
erat anno 48, ut omnia comitia magistratuum curulium in eius
essent potestate (Dio XLII, 20), tantum valebat, ut nullis co-
mitiis opus esset3 commendabat Caesar, quos fieri vellet, eosque
lex iubebat creari comitiis. Quare si alter consulum comitiis
fiebat, videtur etiam Caesar non minus sollemniter esse creatus.
Deinde Dio XLIII, 33 eum anno 46 narrat comitiis, quibus
M. Lepidus praeesset, in annum 45 esse designatum, quibus
comitiis, si illa quinquennii designatio valeret, non opus erat.
Itaque recusato illo quinquennii bonore, quem nunquam usur-
pavit, solito more se consulem creari Caesar voluerat, solito
more magistratum iniit, solito more aliquamdiu, dum novam
dictaturam iniit, gessit. Haec causa est, cur tertium hunc
anni 46 consulatum numerari voluerit dissensioque fastorum
et nummorum extiterit, quae nisi in horum temporum confu-
sione ac multiplicatione honorum explicari non posset: nunc
utrosque sua ratione ductos recte tradidisse intelligimus. Col-
legam autem Caesaris anno 46 constat fuisse M. Aemilium
Lepidum, quem ille ex Hispania reversum (Dio XLIII, 1)
cum Italiae urbique, quamdiu ipse abesset, praeficere vellet,
summo magistratu ornavit. Itaque solusvconsul M. Aemilius
appellatur apud Cic. epist. XIII, 26, initio quidem· anni. Nam
post tres vel quattuor menses Caesar assumpsit dictaturam
Lepidumque, ne qua imperii discordia existeret, magistrum
equitum dixit. Nimirum postquam a. d. VIII Id. April. ad
Thapsum vicit (Kal. Praenest. ed. Fogg. p. 40) eiusque victo-
riae nuntius Romam allatus est, Dio XLIII, 14 cum alia
multa ei decreta esse scribit, tum haec duo: τῶν -τε τρόπων
τῶν ἑκάστου ἐπιστάτην ..... ἐς τρία αὐτὸν ἔτη καὶ δικτάτωρα
ἐς δέκα ἐφεξῆς εἵλοντο. In his primum mirabimur consulatus
mentionem esse omissam, quae in reliquis honoribus solet
wadiici3 sed et erat tunc ipsum consul et superius illud de eo
decretum recusarat. Dictaturam autem ab Caesare receptam
esse tradit Dio XLIII, 12. Haec igitur est tertia illa dicta-
tura, quae in fastis consulatui subiungitur, in decem annos
decreta reipublicae constituendae, ut arbitror3 nam devictis

