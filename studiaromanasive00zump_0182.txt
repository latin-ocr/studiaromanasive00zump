170 De Gallia Romanorum provincia appendix.

fuisse putat Hofmannus p. 25, quod Pompeius ubi a petitione
honorum absentes submovebat, sciens et dolo malo, quamvis
paulo ante legem tribuniciam ipse adiuvisset, Caesarem non
excepit. At Suetonius c. ‘28 per oblivionem Caesarem non
exceptum esse ait oblivionemque ostendit, quod lege iam in
aes incisa et in aerarium condita Pompeius errorem correxit:
quod quis faceret, qui ea ratione Caesari nocere cuperet?
Pugnat igitur Hofmanniana auctoritas cum Suetoniana, pugnat
etiam quodammodo cum probabilitate, sed illud tamen certum
est, ea oblivione Caesaris inimicos usos esse. Nam M. Mar-
cellus eos. anni 51 ideo absentis rationem habendam esse ne-
gavit, quod plebiscito Pompeius postea obrogasset (Suet. Caes.
c. 28). In hac re omne momentum collocandum erat: hae
unae sunt insidiae Caesaris imperio factae, non voluntate Pom-
peii, sed casu: hinc origo belli repetenda est. Reliqua tria,
quae Hofmannus affert, coniecturis efficiuntur parum rectis.
Putat enim legi tribuniciae, qua secundi consulatus petitio data
est, ascriptum fuisse ne petitionis causa maturius et imperfecto
adhuc bello decederet; itaque Pompeianos dixisse, cum Caesaris
litterae et supplicationes bellum confectum esse ostenderent,
decedendum ei esse ante exitum imperii. Non quaero, quam
hoc apte legi, qua imperium mandetur, possit ascribi3 nam
cum in certum aliquod tempus potestas tribuitur, sponte hoc
inest, ne ea ante id tempus deponatur. Sed fuerit ita in lege:
numquid qui imperfecto bello decedere vetatur, perfecto iube-
tur decedere? Atque illam legis cautionem unde colligimus?
Suetonius c. ‘26 egisse Caesarem scribit *cum tribunis plebis,
ut absenti sibi consulatum petere liceret, ne ea causa maturius
et imperfecto adhuc bello decederet. Nimirum Caesar ut et
ipse honestum aliquem praetextum haberet et amicis quod apud
populum prae se ferrent, praeberet, bellum Gallicum ingens
esse dictitabat nec posse ante annum 49 totum confici3 quare
ne ante tempus confecti belli decedere cogeretur, darent sibi,
ut absens et provinciam retinens peteret. Haec causa Caesari
erat petendi, tribunis legis ferendae, ascripta fortasse etiam
in eius prooemio, sed Hofmannus parum vera interpretatione
Suetonii (is enim ne maturius decederet Caesarem egisse ait)

