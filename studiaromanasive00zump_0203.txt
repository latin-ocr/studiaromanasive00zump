De Gallia Romanorum provincia appendix. 191

· iudiciis, qui cum plures essent, sortitionem quid quisque ageret,
semper factam esse post Cal. Ian.; duos igitur menses videri
sortibus praetorum constituendis esse tributos, tum Cal. Mart.
iudicia ipsa coepisse. In quo vereor ne Mommsenius, quod
de provinciis, quas praetores exacto magistratu administrabant,
verum est, minus recte ad praeturae ipsius munera transtulerit.
Etenim provincias sane praetoribus constat obtigisse primis
cuiusque anni mensibus, propterea quod eas proximo anno
erant administraturi3 sed in praetura quid quisque ageret, an-
tequam magistratus iniretur, debebat constitui. Cuius rei cum
multa exempla afferri possint, contenti erimus duobus, quae
in promptu sunt. C. Verrem constat fuisse praetorem urbanum:
qui postquam est designatus, statim urbanam provinciam sor-
titus est, edictumque composuit, quo L. Annii Aselli filiae
patris hereditatem eripuit. Ea ita narrantur a Cicerone in
Verrs libr. I, 41, ut nihil dubii superesse possit, quin Verres
et antequam magistratum iniit, urbanam iurisdictionem acceperit
et continuo post Cal. Ian. omnibus iudiciis rite pracesse po-
tuerit. Neque minus apertum est alterum exemplum M. Me-
telli, cuius praetura in annum, *qui Verris iudicium insequitur,
incidit, de quo sic scribit Cicero in Verr. Act. I, 8: Ecce
autem illis ipsis diebus cum praetores desrgnatz' sorlireiztur et
M. Metello obtigisset, ut z's de pecuniis repetundis quaereret,
nuntiatur mihi. Satis, opinor, hoc est ut praetores paulo post-
quam facti sunt, de muneribus suis sortitos esse Calendisque
Ian. ipsa iudicia exercere potuisse intelligamus. Nec magis
verum est alterum argumentum, quo Mommsenius utitur. Ait
enim post Cal. Sept. eos, qui iudiciis praeessent, nullas novas
causas videri admisisse3 et cum hae Calendae mediae sint inter

. duas Cal. Martias, annum illum iudiciorum a Cal. Mart. inci-

pientem significari. Existimat igitur nec Ianuario et Februa-
rio nec quattuor ultimis cuiusque anni mensibus ullas novas
causas potuisse recipi. Hoc vero inauditum est et quam ma-
xime cum rerum ipsarum natura pugnat, ut inutile prope sit
exempla afferri. Itaque rursus duo tantum citabo, unum ex
mense Septembri, alterum ex ipsis extremis anni diebus. Ete-
nim Caelius apud Cic epist. VIII, 8, 1 anno 5¹1 scribit: C.

