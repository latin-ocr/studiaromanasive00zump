De legibus municipalibus Hispanicis. 277

conciliabuleis C. R. II vir IIII vir erunt, et vs. 34 quae mum·-
cipia colonia praefectura fora conciliabula C. R. sunt erunt et
vs. 68 quae municipia coloniae praefecturae C. R. in [talia sunt
erunt. Quae tantum abest, ut municipia Latina fuisse doceant,
ut loci Pliniani explicationem a nobis institutam apertissime
demonstrent. Nam cum Caesare dictatore, qui illam legem
videtur tulisse, nullum fere constet in Italia fuisse oppidum, quod
civitate Romana careret, tamen non modo municipia, sed etiam
coloniae praefecturaeque genitivo illo civium Romanorum, ex
quo hominum genere fuerint, explicantur, unde si quis in Italia
tunc (atque ipsum Italiae nomen apponitur) et municipia et
colonias et praefecturas, quae Latinitatem tanturn haberent,
fuisse colligat, totam certe historiam pervertat: de muni-
cipiis vero solis nihil ex lege Iulia cognoscitur. Denique
Frontinus de controv. agror. II (Gromat. ed. Lachm. p. 36, 2)
citari omnino non debuit, qui cum dixit habent autem provin—
ciae et municipales agros aut civitatium peregrinarum, nec omnia
agri genera, quae in provinciis essent, comprehendere voluit
et eam quae municipiorum agris erat cum civitatum peregri-
narum agris diversitas, recte significavit.

Atque haec quidem ex aliis scriptoribus monumentisque
afferuntur, quae afferri non debuisse docuimus3 sed in ipsis
illis tabulis Hispanicis num quid est, quod Salpensam Mala-
camque et municipia fuisse et Latinitate tantum usas esse
ostendat? De municipii nomine ac· iure constat, non magis ex
aliis inscriptionibus, quae infra citabuntur, quam ex his ipsis:
de Latinitate illud imprimis tenendum erit, ne, si qui vel Sal-
pensae vel Malacae reperiantur fuisse Latini homines, ideo
omnes municipes eodem iure fuisse Latinitatemque omnino
cum municipii ratione congruere existimemus. Qua de re
infra copiosius disputabimus, nunc hoo commemoramus, ne in
Latina quidem civitate omnes homines fuisse iuris Latini. Quid

enim? Cum hoc Latinitatis ius esset, ut qui in sua quisque

republica magistratum gessisset, civitatem Romanam conseque-

. retur, nonne quotannis necesse erat si qui novi homines ad

honores accederent, civium Romanorum numerus augeretur?
Iam habuerint Salpensa et Malaca, quamvis municipia appel-

