234 De dictatoris Caesaris honoribus.

parto coniungere consuerit, disputavimus in comment. Ι p. 19 sq.
Sed Caesar quamvis recepisse narretur ab Suet. o. 76 non
minus quam continuum consulatum et perpetuam dictaturam
et reliqua, num tamen publice usurparit dubium est. Nun-
quam enim neque in inscriptionibus neque in nummis impe-
rator Caesar appellatur, at saepe Augustus eiusque successores.
Nec magis pro numero victoriarum imperatoris nomen videtur
multiplicasse. Novus tunc ille mos erat nec a quoquam su-
periorum usurpatus: Pompeius quamvis saepe a militibus im-
perator appellatus in nummis vel nullum imperatoris nomen
ostendit vel simpliciter imperator dicitur (Eckhel. V p. 281),
de Sulla modo commemoravimus. Quare Caesar cum bella
susciperet civilia, imperatoris nomen etsi saepe militum studio
accepit, nondum repetiverat3 adeptus autem principatum post-
quam omnibus honoribus ornari coeptus est, quid faceret? Num
omnes quas antea retulerat victorias numeraret? Tum ingen-
tem numerum poterat efficere3 siquidem omnino eum quinqua-
giens et bis vel quinquagiens pugnasse scribit Plin. nat. hist..
VII, 25 (Cf. Solin. c. 6 et Caved. in Bullett. Inst. arch. 1840
p. 39 sq.). An eas modo victorias imperatorio titulo repetito
celebraret, quas postquam rerum potitus est, retulit? At id
ab recta ratione abhorrebat et contra ipsius famam iniustum
erat.. Necessario igitur co deducimur, ut omnino eum repe-
tendo imperatoris nomine abstinuisse putemus. Cum qua opi-
nione monumentorum auctoritatem prorsus convenire video.
Nam in inscriptionibus quibusdam Graecis olim ille quidem
solebat appellari αὐτοκράτωρ δεύτερον, sed in iis Boeckh. Corp.
Inscr. Graec. n. ‘2368 et ‘2957 ex meliorum exemplorum fide
correctis nullum iterati nominis imperatorii vestigium reliquit.
Nummorum autem ratio fuit adhuc dubia. Etenim anni 44

nonnullos habet Eckhel. p. 9, ubi est CAESAR· IMP· P· M,
item alios anni 45, in quibus dicitur CAESAR· lMP vel IMPER-
et anni 47, ubi C· CAESAR· IMP· COS- ITER vocatur3 at
anni 48 citat p. 6 nonnullos, in quibus sit CAESAR· IMP·,
unum, in quo legi ait C· CAESAR· C· F· IMP· ITER cum
imagine tropaei et captivi, quem Vercingetorigem Gallum esse
putat. Quid est hoc? Quomodo fieri potuit, ut Caesar anno 48

