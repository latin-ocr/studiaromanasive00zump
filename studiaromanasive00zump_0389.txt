De propagatione civitatis Romanae. 377

nonnunquam Ciliciae nomine3 at Ciliciam sub Augusto atque
aliquanto post nullam fuisse provinciam in comment. epigraph.
II p. 96 demonstravimus. In provincia Asia fuerit sane Au-
gusto imperante una metropolis Pergamus, quae sic etiam in
nummis Caracalli appellatur, sed extiterunt postea etiam Ephe-
sus (Corp. Inscr. Graec. n. ‘2990 et saepius), Halicarnassus,
Lampsacus, Sardes, in Bithynia Nicomediam nominat Dio LI,
20, sed in nummis commemoratur etiam Heraclea, in Phoenice
et Sidon et Tyrus metropoles fuerunt, suamque metropolim
habuit Lycaonia, suam Isauria, suam Paphlagonia, suam Cap-
padocia, et quidem ea aetate, qua nondum ea provinciarum
divisio, qua postea singulis illae gentes praesidibus parere
coeperunt, introducta erat. Quae cum ita sint, metropoles,

¹ quae ad Caesarum cultum pertinerent, nihil cum provinciali

Romanorum ratione commune habuisse apparet: ne cum vete-
ribus quidem gentium conciliis, quae antiquitus tradita impe-
“ ¹rium Romanum non omnia sustulit, existimo, quae cum saepe
¹ in novo cultu constituendo servata esse videantur, non minus
tamen saepe neglecta sunt. ’ ”

Originem autem divini imperatorum cultus ac metropolium
ad Augustum referendam esse diximus. Nam quod Smyrnaei
apud Tac. Ann. IV, 56 iam anno 195 a. Chr. primos omnium
se urbi Romae templum fecisse gloriantur eorumque exemplum
anno 170 Alabandenses secuti sunt (Liv. XXXXIII, 6), pri-
vatae illae quodammodo fuerunt religiones, oppidorumque illo-
rum propriae. Verum anno 29 a. Chr. Dio Cass. LI, 20 (nam
is longe praecipuus de hoc argumento locus est) narrat Au-
gustum concessisse, ut cives Romani per Asiam Romae et
divo Iulio templum aedificarent Ephesi et Nicaeae, tum ut
provinciales homines Romae et sibi per Asiam Pergami, per
Bithyniam Nicomediae aedem extruerent, additos etiam esse
templo Pergameno ludos. Duo ibi genera templorum comme-
morantur, unum, in quo Roma eum iis, qui in deorum nume-
rum relati erant, alterum, in quoeadem Roma cum eo, qui
tunc maxime imperabat, colebantur ; illud proprium erat civium
Romanorum, hoc provinciarum. Eumque morem servavit per-
petuo Augustus, qui, ut ait Suetonius Aug. c. 52, tempta

